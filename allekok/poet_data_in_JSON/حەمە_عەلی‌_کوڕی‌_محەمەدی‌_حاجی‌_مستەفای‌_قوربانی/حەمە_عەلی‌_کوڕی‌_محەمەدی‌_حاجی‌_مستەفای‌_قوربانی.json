[{"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "پێشەکی", "poem_description": "حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "خۆزگەم بەشیعرەکانم کە هاودەمی یارانن\nلەو جێیە خۆم ڕێم نییە ئەوان لەسەر لێوانن\n\nمنیش یادی ئەوانم ئاوا لە توێی دڵایە\nڕازی دڵ و دەروونیان هۆنراوەی سەر زوبانن\n\nگەر ڕێی تێکەڵی نەبێ جوانی و شیعر ئاشنان\nدڵ و زوبان و خامە نرخی یەکتر ئەزانن\n\nئەمەندە چوونە ناخی دڵم، خۆشم نەزانم\nیان ئەوان شیعری منن یا شیعرەکەم ئەوانن\n\n\n١٩٦٤"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئەبێ چى بێ؟", "poem_description": "١٩٣٩<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦<br>پێداچوونەوە: BRWA", "poem_text": "بە عەشقى تۆ بریندارم، عیلاجى دڵ ئەبێ چى بێ \nکەتۆ ڕەحمت نەبێ بۆ من، دەواى دەردم ئەبێ چى بێ! \n\nلەپێ کەوتم ئەمەند هاتم، بەڕۆژو شەو بەبەردەمتا \nئەگەر ماچێ نەبەخشى پێم، کرێى ڕێگەم ئەبێ چى بێ! \n\nلەبازاڕى حەقیقەتدا گەلێ چاوو دڵم گێڕا \nکەبۆ یارم بەرم دیارى، لەڕۆح زیاتر ئەبێ چى بێ! \n\nلەناو باخ و چەمەندا سەیرى گوڵزارى بەهارم کرد\nبەغەیرى ڕووى گوڵى یارم لەگوڵ جوانتر ئەبێ چى بێ! \n\nلەسەر جێگەو لەبەزم و کەیف و مەستى تۆم لەبیر ناچێ \nبەساڵێ جارى یادى من لەدڵتا بێ ئەبێ چى بێ! \n\nبەڵێ بۆسەو کەنارى جارى جارانم لەبیر ماوە \nکە ئێستەش من لە تۆ دوورم بڵێ چارەم ئەبێ چى بێ! \n\nدەروونم گڕ ئەسێنێ بۆ شەوانى بەزمى وەێڵى کۆن \nقوبووڵم کەى بە میوانى شەوێ لاى خۆَت، ئەبێ چى بێ! \n\nئەزانم سەد شوکور دایم لەسەیرانى لەگەڵ یاران \nگوڵێ زیاتر لەگوڵزارى خەڵاتى من ئەبێ چى بێ! \n\nکە یارى بێ وەفا بى، شەرتى دڵدارى نەزانى تۆ \nلەگریان و فوغان زیاتر خوا چارم ئەبێ چى بێ! \n\nلەداخى بەختى ناشادم نەنووستم شەو خەیاڵم کرد \nلەچى عاجز بووە ئاخۆم خەتاکەى من ئەبێ چى بێ! \n\nکە تۆ هات و دەرت کردم لە قاپى خۆت بەبێ ڕەحمى \nلەمەش زیاتر لەدنیادا جەفاو دەردم ئەبێ چى بێ! \n\nلەگەڵ دۆست و ڕەفیقان شەو هەتا نیوەى لە دەورانم\nکە ڕازى دڵ نەڵێم لاى کەس بڵێ کارم چى بێ! \n\nلەگەڵ دۆستى قەدیمى خۆت ئەزانم ئێستە کەم لوتفى\nلەبەر تەعنەى ڕەفیقان گەر دڵم خۆش کەى ئەبێ چى بێ! \n\nکە تۆ ڕەحمت نەبێ بۆ بێ کەسێکى وەک منى (مەدهۆش)\nلە ڕۆژى ئاخیرەتدا لاى خودا جوابت ئەبێ چى بێ  [١] ! \n\n\n١. ئەمە یەکەم هۆنراوەمە کە لە (ژین)دا چاپ کراوە. پاشان لە کۆمەڵەی (دڵی کوڕان)یشدا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئاواتى دووبارە", "poem_description": "١٩٣٩<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "(خەیاڵێکى ڕۆژانى لاوى مەدهۆش)\n\n\nخۆشى ژیانم، ئاخ، هەر جارێ بوو\nبەرى گولًى دڵ، نەوبەهارێ بوو\nدەس لەسەر ملى گوڵ ڕوخسارێ بوو\nشوێنى دڵبازى لالەزارێ بوو \nبەدکار، نادیار، فرسەت کارێ بوو\n\nبە دڵ ئەمڕوانى لە برۆ و چاوى \nلە زەردەخەنەى کانى شەکراوى\nزوڵفى سێبەر و کوڵمى هەتاوى \nباى باوەشێنى پەرچەمى خاوى \nپەروەردەى تاکى کردگارێ بوو\n\nپێچى پرچى خاو هاتبوە کەمەر\nچین چین لە قەدیا گرتبوى لەنگەر\nکەمەندى دڵ و قولاپى جگەر \nپەخشان لەدەورى باڵاى سنەوبەر \nئەگریجەى شۆخ و گوڵ عوزارێ بوو\n\nدڵ لە گێژاوى عەشقى ئەوا بوو \nبازاڕى سەودا لە برەوا بوو \nڕۆژ بەرامبەر مانگ لەگەڵ شەوا بوو\nنازانم ڕاست بوو یا لە خەوا بوو \nچونکە هاتى من نالەبارێ بوو\n\nشوشەى شەرابم بۆ بردە بەردەم \nمیوەو کەبابم هێنایە بەرهەم \nمەى و مەزەو عەشق تێکەڵ بوو سەرجەم\nورشەى چنارو هاڕەهاڕى چەم\nهەمووى ئامادەى وەێڵى یارێ بوو\n\nتاوێ دسبازى و گەزینى سێو بوو\nیاماچ کردن و مژینى لێو بوو\nجارجار توڕەیى و تۆر و جنێو بوو\nمن بێ ئارام و ئەو سەر بزێو بوو\nترشى و شیرینى بەرى دارێ بوو\n\nیەخەم ترازان شەش دوگمە یان حەوت\nلەتەختى مەڕمەڕ دوو گڵۆپ دەرکەوت\nوەک پڕیشکى گڕ با لە چراى نەوت \nکڵپەى دڵ بەتاو بۆ دەروون سەرکەوت\nسەیرى کتوپڕ چۆن شەرارێ بوو\n\nداخەکەم کە شەو زوو بڕایەوە\nڕووناکى دەرکەوت یار گەڕایەوە\nچراى ڕووناکى دڵ کوژایەوە\nئێستەیش هەر وێڵم بەو هیوایەوە\nخۆشى ژیانى (مەدهۆش) جارێ بوو  [١] \n\n\n١. ئەم پارچە شیعرە لە ١٩٣٩دا لە ڕۆژنامەی (ژین)دا بڵاوکراوەتەوە پاشانیش لە ١٩٤٣دا دووبارە بە ناونیشانی (ئاواتێکی ژیان) لەگۆڤاری (گەلاوێژ)دا بڵاوکراوەتەوە. خەیاڵێکی ڕۆژانی لاوی بوو. پاشتریش لەکۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "قانیع", "poem_description": "حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦<br>پێداچوونەوە: بڕوا عومەر", "poem_text": "بیستبووم قانیع هەیە شاعیرە\nهونەرمەندێکى داناو ماهیرە\n\nهەر کەشکۆڵێکم ئەکەوتە بەر چاو\nیا گۆڤارێکم ئەدى ناوبەناو\n\nبەشیعرى قانیع ڕەنگین کرابوو\nلەلاى هەموو کەس پەسەندى تیا بوو\n\nگەلێ شیعریشم لاى خۆم نووسیبوو\nزۆرم لا جوان بوو خۆیشیم نەدیبوو\n\nڕۆژێکیان پرسیم ئەم شەمامەیە\nبۆنى وا خۆشە ڕەنگى کامەیە\n\nبەڕێکەوت وابوو خۆى هات بەڕێدا\n\nوتیان: ئەوەتا مژدەمان بەرێ \nمنیش سەرێکم کێشایە دەرێ\n\nکەدیم زەلامێک زەبەلاح و بەرز\nچڵکن، خوارو خێچ وەک سێوى بن عەرز\n\nگڕى تێ بەردەى بۆسۆى لێ نایە \nزۆر پەشیمانم، خۆزگە نەمدیایە\n\nبۆچى درۆ بکەم، قسەى ڕاست خۆشە\nکەدیم وەمزانى دەمار فرۆشە\n\nتێر تێر پێکەنیم بەم سینەمایە\nوتم: چۆن شاعیر ئاوا ئاوایە؟ ! \n\nئەم هۆنراوەیە هى ئەم پیاوەیە\nڕاستە کە خەزنەش لەکەلاوەیە\n\nهاوڕێ یەکى خۆم لێم هاتە پێشێ \nوەختەبوو گوێچکەم لەبن دەرکێشێ\n\nوتى: هەى نەفام دەمى خۆت بگرە\nڕەخنە لەسیماى زانایان مەگرە\n\nشاعیر کەى لەمە چاکتر ژیاوە\nنابینى پاکى بە خەم فەوتاوە  [١] \n\n\n١. لەهەمان ژمارەى (ژین)دا کەئەم شیعرەى تیا بڵاو کرابوەوە، قانیع خۆى ئەم وەڵامەى بڵاوکردبوەوە: \nڕۆژێ کە چوومە چاپخانەکەى (ژین)\nلە خۆى و ژینى هەزار ئافەرین\n\nچوومە دائیرەى مورەتتیبەکان\nکەوتە بەرچاوم هەندێ شیعرى جوان\n\nتێى وورد بوومەوە دەربارەى من بوو\nبۆ پێکەنینى دۆست و دوژمن بوو\n\nکاتێ خوێندمەوە وتم تەواوە\nلەوە پەشێوەترە کەئەو دایناوە\n\nسا (ژین) پێى بڵێ پیاوێکى خاس بێ \nوەک زەمان نەبێ، گەوهەر شناس بێ\n\nبۆچ هێشتا دەورى کەوا بخۆیە\nنەوەڵڵا ڕەغبەت بەشیعرى تۆیە\n\nوەک ژن توالێت شێوەى کەماڵە\nتەفرە بۆ کچى دە دوانزە ساڵە\n\nمن (کۆنەپۆش)م واکۆنە پۆشم\nبەڵام بەمەیلى وەتەن دڵخۆشم\n\nدیوژەن لەناو پیپا ئەژیا\nئەسکەندەر ئەچووە لاى ئەو بەجیا\n\n(پیرەمێرد) جوابى خۆى بداتەوە\nکاسە، کاسە ئارد وابەلاتەوە\n\nپیرەمێرد خۆیشى لە داوێنەوە ئەم بەیتەى نووسیبوو: \nڕەخنە لەسیماى شاعیران مەگرە\nبۆچى پیرەمێرد لەو پۆشتەترە\n\nپاش ماوەیەک شیعرەکەى من لە (دەنگى گێتیى تازە) شدا بڵاو کرایەوە. قانیع دیسان وەڵامى دایەوەو وەڵامەکەى ئەویش هەر لە (دەنگى گێتیى تازە)دا بڵاوکرایەوە. ئەمەش وەڵامەکەى قانیع: \nبراى خۆشەویست! یارى نادیدەم! \nشاعیرى بەرزى زۆر پەسەندیدەم! \n\nلەبرادەران منت پرسیبوو\nلەناو گۆڤارا شیعرت نووسیبوو\n\nمنت نەدیبوو کە ئایا چۆنم\nپێت نەزانیبوو کە کەوڵەکۆنم\n\nنووسیبووت هەرگیز بۆسۆى لێ نایە\nزۆر پەشیمانم خۆزگە نەمدىیایە\n\nبەڵێ ڕاست ئەکەى هەمیشە ڕووتم \nچڵکن و پڵکن وەک مەلکەمووتم\n\nهەتا شاعیرى کوردستانت بم\nئەبێ هەر شڕو شیتاڵانت بم\n\nبۆچى براگیان هەر فاسۆن پیاوە \nقۆندەرەى تازە خاوەنى ناوە\n\nکراس و کەوا خادیمى هۆزە\nمێزەرى زلە هۆى بەرزى کۆزە\n\nبراى شیرینم خۆتۆش شاعیرى\nزیرەک و زانا تەواو ماهیرى\n\nمادامێ کەخۆت گەوهەر فرۆشى\nبۆ کزیى شاعیر بۆچ تێ ئەکۆشى\n\nشاعیر دەهۆڵن لەدوور دەنگ خۆشن\nلەنزیکەوە دارێکى بۆشن\n\nباوەجوو ڕووتى هیچ عەیبى نىیە\nکەپارە نەبوو دەستەڵات چىیە\n\nپارە بەجۆرێک دێتە دەست ئینسان \nشاعیر ئەو پارە ئەکات بەسندان\n\nشاعیر بۆ پارە هیچ ناکا پەلە\nئارەزووى شاعیر هەر بەرزى گەلە\n\nکام شاعیرت دى دەس و چاو پاک بوو\nلیباسى بەرى فاسۆنى چاک بوو؟ \n\nسەعدى فەیلەسووف تەواو دنیا بوو \nمامۆستاى هەموو شاه و گەدا بوو\n\nبەپێ خاوسى لەم ماڵ بۆ ئەو ماڵ \nئەسووڕایەوە سابەهەر ئەحواڵ\n\nهیچ کەسێک نەیووت بۆچ سەعدى ڕووتە \nبۆچى ناشرین وەک مەلکە مووتە\n\nئیتر بابەس بێ براى شیرینم\nمنیش هەرئەڵێم یاخوا نەتبینم"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "دڵم بۆ خۆش نەبێ", "poem_description": "١٩٤٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "دڵم بۆ خۆش نەبێ یارم بەرامبەر من کەوەستاوە\nلەسایەى خواوە هێشتا عەشقى جارانى لەلا ماوە\n\nئەگەر لوتفى ببێ ساتێ لەلام دانیشێ ئەو شۆخە\nهەتا ئەمرم منەتبارى ئەبم دایم لەمەولاوە\n\nوەرن سەیرى جوانى و دڵ ڕفێنى بەژن وباڵاى کەن\nبەشەر بەم ڕەنگە هەر نابێ، سەرم لەم جوانە سڕ ماوە\n\nئەگەر نازیش بکا توخوا دڵى مەشکێنن ئەى یاران \nکەداواى چى بکا دولبەر بەسەر ڕۆح و بەسەر چاوە\n\nنەوەک من هەر بە تەنیا بێ قەرار و کوشتەیى عەشقم\nهەزاران عاشقى بێچارە هەر بەم ڕەنگە فەوتاوە\n\nبەلەنجەو لارو هاتوچۆى جوانى شێت و مەدهۆشم \nلەسەرتاپاى تەماشاکەن چ خەوشى تیا نەبینراوە  [١] \n\n\n١. ئەم پارچە شیعرە لە ڕۆژنامەی (ژین) و لەکۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "میوان", "poem_description": "١٩٤٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئەرێ یاران دڵم زۆر خۆشە، یارم وەعدى پێ داوم\nکەجارێ بێ بە میوانم، لەسەر ئەو قەولە وەستاوم\n\nهەتا ئەکرێ، لەسەر من لازمە قەدرى بەڕۆح و سەر\nئەگەر تەشریفى بێ بۆ لام، بەخێر بێ خوایە، سەر چاوم\n\nبزانن مەیلى چەند زۆرە کەدێ بۆ لام بە میوانى \nئەمەش بۆ من خەڵاتێکە ئەڵێى تاجى لەسەر ناوم\n\nلەشوشەى دڵ شەرابى ئاڵى بۆ تێکەم لەبەردەمیا\nلەسەر سینى لەگەڵ گۆشت و کەبابى جەرگى برژاوم\n\nچ شیرین و بەتامە یادەکەى ئێستەش لە دڵمایە\nکەگوایە ساڵى پێشوو هاتووەو کوڵمى لەدەم ناوم\n\nنەسیم لەوباخەوە بیهێنە بۆنێکى گوڵى یارم\nهوزارى مات و بێدەنگ بووم و نەشئەى تۆیە جووڵاوم\n\nلەبەر دەردى مەراقى ئەو دەمێ ژیر و دەمێ شێتم \nدڵم خاڵى نىیە، بێ شک لەبەر ئەم بەزمە، خوڵقاوم\n\nگەلێ ئیسلام لەڕێی عەشقا بەدەستى کافرێ کوژران\nمنى (مەدهۆش) شەهیدێکم لەڕیزى ئێوە نووسراوم  [١] \n\n\n١. ئەم پارچە شیعرە لە ڕۆژنامەی (ژین) و لەکۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "لەگریانام", "poem_description": "١٩٤٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "لەعەشقى خاڵى لێوانت بەقوربان من لە گریانم \nبەشوعلەى کوڵمى ئاڵت هەروەکو زوڵفت لەسووتانام\n\nئەزانى من بەدەورى کوڵم و زوڵف و گەردنى تۆدا\nوەکوو بولبوا ئەخوێنم، تا لە باخى شێوە جوانانم\n\nبە گیان و ماڵەوە قوربانى باڵات بێ ئەڵێى سەروە\nهەواڵم گەر ئەپرسى من لە باوى عەشقى جارانم\n\nلەسایەى یادى لێوى پرش لە خەندەى تۆوە سەرخۆشم\nبە خۆشى چاوى تۆوە، بێ خەمم، دایم لە سەیرانام\n\nلەخۆشى و شادى یو بەزما ئەگەر چى من لە دڵتا نیم\nلە ئێش و دەردو گریانا، هەتا مردن لەگەڵتانام\n\nئەگەر داوا بکەم ماچێ لەسەر گۆنات، ئەتۆرێى لێم\nدڵیش بێ شەرمە ناوەستێ، لەبەینى بێ قەرارانام\n\nسرەوتم لانەماوە، هەروەکو پەروانە فڕکەم دێ \nبەشەو بێدارو ئێشکچیم لەبەردەرگاى نیگارانام\n\nبەچەشنێ عەشقى تۆ تەئسیرى تێ کردووم کە نازانم\nبەشێتى یاخۆ (مەدهۆشى) لەبەردەمتا لەدەورانام\n\n\n١. ئەم پارچە شیعرە لە ڕۆژنامەی (ژین) و لەکۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "خاڵدار", "poem_description": "١٩٤٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "سەیرى کە لەسەر کوڵمى گوڵم دانەیێ خاڵە\nفیتنەى دڵ و ئیمانە، خەراجى سەرو ماڵە\n\nڕێشووى گوڵى سەرپێچى هەمووى پێچە لە دڵما \nخوێنى دڵى خەمبارە کەوا سوورە گوڵاڵە\n\nشۆخێکى بەبێ وێنەیە ئەمڕۆ لە جیهانا \nحەیرانى جوانى ئەوە چى پیرو مناڵە\n\nهەر کەس بڵێ ڕوخسارى وەکوو مانگە لە چواردە \nبێ مروەتە گەر بیشیکوژن خوێنى حەڵاڵە\n\nوەختێ بە تەبەسسوم کە ئەوەستێ لە حەسارا \nصۆفى گوزەرى کەوتە ئەوێ تۆبە بەتاڵە\n\nتا ماچى نەکەم ڕوومەتى ئەو یارە جوانە\nگەر بەندو ئەگەر کوشتنە تەسکینى مەحاڵە\n\nصەد خۆزگە بە ئەوسایە کە نەمدیبوو ڕوخى ئەو \nنەمبیستبوو سووتانى دڵ و شیوەن و ناڵە\n\nبێزارە هەتا ماوە لە دنیا دڵى عاشق \nدایم وەکو (مەدهۆش)ى هەژار پەستى خەیاڵە  [١] \n\n\n١. ئەم پارچە شیعرە لە ڕۆژنامەی (ژین) و لە کۆمەڵەی (دڵی کوڕان)یشدا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "کوێرەوەرى", "poem_description": "١٩٤٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "باسێکى خۆمان بخەینە بەر چاو\nلەباسە خەڵکى چاترە بۆ پیاو\n\nلەبەر خەیاتى و شەوکارو تەقەڵ \nزەردو لاواز بووم وابووم بە چەقەڵ\n\nکارى بەپەلەو بەرە جەژنانى \nبۆڵەو تووڕەیى وەستاکارانى\n\nدەستم ئەمەندە دەرزى پیاچووە \nبەقەد بێژەنگێ کونى تێبووە\n\nئەوەندە سەرى تاوم قووت داوە\nتێرم خواردوە، دڵم گیراوە\n\nلەباتى کەیف و چاخانەو گەڕان \nدایم خەریکى کارم لە دووکان\n\nیاشەڕە شەقى شاگردو مناڵ\nیاچەقەچەقى خاوەن جل و ماڵ\n\nپیس و پۆخڵ و سەرو چاو تەپیو\nگەڕو بۆگەن و چڵکن وەک هەتیو\n\nلەخوا بەزیاد بێ کەى ئەمە حاڵە\nنیوە مردوو بووم بەم سێ چوار ساڵە\n\nڕۆژ تا ئێوارە ئەگەر خێرا کەم \nپارەى چاخانەى شەو پەیا ناکەم\n\nئەوانەى پێشوو کە بىچ خەبەر بوون\nئەیان وت و پیشەو بازنى ئاڵتوون\n\nنەمدى کە ئیشێ ئەکەم بۆ یەکێ\nنەڵێ سەقەتە، هەى دەستى شکێ\n\nمردم ئەمەندە تەقەڵ بژێرم\nبۆیە ئەمبینى وا کوت و کوێرم\n\nبێ پارەو بێ پوول هەمیشە لاتم \nموبارەک نەبێ لاى خۆم خەیاتم\n\nئەو سەیرە خۆشە لاى دۆست و دوژمن \nناسراوە خەیات دزەو درۆزن\n\nئەوەش کوشتوومى ئەڵێن دەنگ مەکە \nپارەى حەڵاڵە خۆت دڵ تەنگ مەکە\n\nیاران بەزەییم بەم حاڵەدا یە\nئەڵێم سەد خۆزگە هەلاج بوومایە\n\nئەم داخە لە دڵ زۆر تەئسیر ئەکا \nئەم دڵە تەڕەى (مەدهۆش) پیر ئەکا\n\nگەر بەینێکى تر وەها بمێنم \nڕەنگە نەک شیعرم، خۆشم نەمێنم  [١] \n\n\n١. ئەم پارچە شیعرە لە ڕۆژنامەى (ژین) و گۆڤارى (دەنگى گێتى تازە)دا –بە پیتى لاتینى- و لە کۆمەڵەى (شیرین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "کۆچى ناکاو", "poem_description": "١٩٤٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "فەلەک ئیشى ئەمەندە چەوت و خوارە\nهەموو عالەم لەدەستى بێ قەرارە\n\nلە باخێکا گوڵێ پشکووت و دەرکەوت، \nلە کوردا گەر یەکێ دەرکەوت و سەرکەوت، \n\nئەبێ گەردوون لەناوى باو نەمێنێ\nپەڕەى گەنجى و جوانى هەڵوەرێنێ\n\nلەگەڵمانا بەنەوعێ بۆتە دوژمن \nئەفەوتێین یا بەمردن یا بە کوشتن\n\nخودا، تا کەى غەم و حەسرەت بنۆشین! \nهەتاکەى بەرگى شین و ڕەش بپۆشین! \n\n(ڕئووف) بێ وەعدە کۆچى کرد لەناومان\nچراى جوانى نەما بۆ نوورى چاومان\n\nئەسەف بۆ ڕەونەقى باڵاى بلوورى\nدرێغ بۆ فکرى بەرزى بێ قێوورى\n\nکەوا ئێستا ئەسیرى خاک و خۆڵە\nلەیارو قەوم و خۆیشان دەورى چۆڵە\n\nئەمەش تەئریخە وەک ڕۆژیکێ ڕووناک\n«گەڵا ڕێزان رەئوفى نایە ناو خاک» [١] \n\n\n١. ئەم پارچە شیعرەم بۆ لاواندنەوەى لاوى بەناکامى کۆچ کردوو ڕەئووفى صاڵح قەفتان وتووە کەلە ١٤ ساڵیدا کۆچى دوایى کرد. نیوە دێڕى دوایى پارچە شیعرەکە بە حەرفى ئەبجەدو بە ڕێنووسى کۆن ئەکاتە ١٣٦٠ کە بە ساڵى کۆچى. ساڵى مەرگى ئەو جوانە مەرگەیە. ئەم پارچە شیعرە لە ڕۆژنامەى (ژین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "لەبەرچى", "poem_description": "١٩٤١<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "بیستوومە کە یارم ڕقى هەڵساوە لەبەرچى؟ \nتێناگەم و سووچم چىیە، تۆراوە لەبەر چى؟ \n\nمەعلوومە لەلاى من کە جوان عادەتى وایە \nئەم ڕەسمە لە چەند کۆنەوە هەر ماوە لەبەر چى؟ \n\nهەر ناوى منى بێ کەسى بەدبەختە لەناوا\nسەد شێخ و مەلا مێزەرى داناوە، لەبەر چى؟ \n\nلەم لەوحى دڵەم نەخشە دە تێفکرە بزانە \nئەم عەشقە بە ڕەنگى چىیە نووسراوە لەبەر چى؟ \n\nکەس حەددى نىیى ناوى بەرێ، دولبەرى خۆمە \n(مەدهۆش)ى هەژار خواردنى خوێناوە، لەبەر چى [١] ؟ \n\n\n١. ئەم پارچە شیعرە لە ڕۆژنامەى (ژین) و لە کۆمەڵە شیعرى (دڵى کوڕان)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "یارى زۆردار", "poem_description": "١٩٤١<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "من لە دوورى تۆیە دایم شین و زارم کردووە\nوێڵى کێوانم لەسەر تۆ تەرکى شارم کردووە\n\nبەو دڵەت قەستەم کە ڕەحمى تیانىیە دەرحەق بەمن \nشەو لەسەر قەولت هەتا ڕۆژ ئینتیزارم کردووە\n\nگەرچى ناوى من بە دڵتا نایە ئێستا ڕۆحەکەم\nمن دڵم خۆشە کە ئەمساڵ یادى پارم کردووە\n\nبۆنى زوڵفت باى شەماڵ هێناى شیفا بوو بۆ دڵم\nدیارە تۆ ڕەحمت بە حاڵى دەردەدارم کردووە\n\nپێم ئەڵێن دەردت گرانە تازە دەرمانى نىیە \nگەر بە کوشتن خۆم نەجات دەم دیارە چارم کردووە\n\nگەر کەسێ لۆمەى دڵى (مەدهۆش) بکا ناحەق نىیە\nخۆم لەپێشا سەرزەنشتى بێ قەرارم کردووە  [١] \n\n\n١. ئەم پارچە شیعرە لەڕۆژنامەى (ژین) و لەکۆمەڵەى (دڵى کوڕان)یشدا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "شەراب", "poem_description": "١٩٤١<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "لەززەتى دنیایە، چاوى یارو فنجانى شەراب \nڕوو بەرامبەر چاوى جوان و دەم بە لێوانى شەراب\n\nشەرتى عاشق وایە لەم دوو ڕێ یە هەرگیز لانەدا\nماڵ و سەر قوربانى یارو دڵ بە قوربانى شەراب\n\nبەزمى خۆم نادەم بەسەد کاووسى کەى کاتێ کەوا\nدێتە بەردەم، ساقى بیدا نۆبە فنجانى شەراب\n\nڕۆژى عاشق بۆیە هەرگیز ئاوابوونى بۆ نىیە \nچونکە ڕووناکە دڵى سوبحى بە شێوانى شەراب\n\nتەرکى ڕێى مەیخانەو و کۆیى نیگارم زەحمەتە\nچونکە پەروەردەم بە فەیڤى عەشق و ئیحسانى شەراب\n\nبێ خەبەر دەرچوون گولێ کەس، کامى دنیایان نەچەشت\nبێ بەرى بوون چونکە تا مردن لە دیوانى شەراب\n\nشاهى نەورۆز، فەرشى چیمەن با لە گوێى چەم ڕابخا\nکۆمەڵى عاشق بەدەستە ئەبنە میوانى شەراب\n\nدڵ بە شەوقى مەى ئەبێتە شاهیدى میێرى خەیاڵ \nسەد زولەیخاى عاشقى فرزەندى کەنعانى شەراب\n\nئەودەمەى داوێنى عومرى خۆشەویستیم پارە بوو \nمەرئیەى (مەدهۆش) بڵێن یاران بە عینوانى شەراب  [١] \n\n\n١. ئەم پارچە شیعرە لەڕۆژنامەى (ژین) و لە کۆمەڵەى (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "پێنج خشتەکى لەسەر غەزەلى میصباح‌الدیوان ئەدەب", "poem_description": "١٩٤١<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "نەوبەهارەو دەشت و کێو ڕەنگینە وەک خولدى بەرین\nبا بە کامى دڵ لەسەر فەرشى چەمەن بەزمێ گرین\nتا بە نەشئەى مەى لە دڵدا تۆوى میحنەت لابەرین\nێوبحدەم، هەنگامى گوڵ، سەبزەى نەسیمى عەنبەرین\nچەندە خۆشە بادە وەرگرتن لەیارى نازەنین\n\nڕۆحەکەم وا چاو ئەگێڕم بۆ دیدارت سوو بە سوو\nتا ڕەقیب شێوەى وونە دەرخە عوزارت زوو بە زوو \nچونکە شیرینە لەلام ماچ و کەنارت دوو بە دوو\nچەندە خۆشە عوشرەتى پەنهان نیگارت ڕوو بە ڕوو\nموتریب و ساقى لەلایەک خونچە دەم یەک مەه جەبین\n\nدڵ بەشەوقى کوڵمى تۆ دائیم ئەبرژێ وەک کەباب \nجاروبارێ بێنە بەردەم ساقى پەرداخێ شەراب \nلێدە موتریب تۆش بە سەوداوە لە سەمتوورو ڕوباب\nگەه سەماعى ئورغون و گاهێ سوراحیى لەعلى ناب \nگەه لە باغى تەلعەتت یاران گوڵ و غونچە چنین\n\nئەودەمم لا خۆشە دانیشم بەرامبەر ڕووى نیگار \nهاودەمى مەحبووبە بم دایم لە چەشمەو لالەزار\nڕۆژى فیرقەت زەوقى ئەم شیعرەم هەیە بۆ یادگار\nخۆزگە ئەخوازم بە دوێ شەو دوو بە دوو بووین ئەمن و یار \nتا سەحەرمان عەیش و عوشرەت بوو و میزاج و پێکەنین\n\nشاهیدو ساقى و مەى و موتریب هەموو یەک کەوتبوو\nمەجلیسێ کەوتبووە گەردش، جەننەتێ هاتبووە ڕوو \nکوڵم و لێوم ماچ ئەکرد ئەنجا بە شەوق و ئارەزوو \nدەم بە دەم ساعید لە گەردەن، لەب لەسەر لەب، ڕوو بە ڕوو\nدەست لەسەر سینە خەریکى گوڵ چنین و بەى گوشین\n\nحەیفە تەشبیهى شەوێکى وا لەگەڵ پەردەو زەفاف\nعوشرەتێکى خوسرەوانەى پڕ لە زەوق و پرَ شەفاف\nیا لە کەعبەى ێوورەتى مەحبووبەدا ئەمکرد تەواف \nگەه لە جامى لێوەکەى ئەمژى قەڕابەى شەهدى صاف\nگەه لە فنجانى دەمى تەنگى ڕەواقى ئەنگەبین\n\nگەه شکاتى ڕۆژى دوورى و میحنەت و ڕەنجم ئەکرد\nیا لەسەر کوڵمى بەشادى سەیرى دوو گەنجم ئەکرد\nیالەگەڵ چاوى بەغەمزەى نەردو شەترەنجم ئەکرد\nگەه لەباغى سینەدا سەیرى دوو نارنجم ئەکرد\nگەه لە گوڵزارى جەمالیدا تەماشاى یاسەمین\n\nئەو بتى باڵا بلوورە وا بە لەنجە هەڵدەسێت\nتیپى ئەگریجەى لە دەورى گەردنى دێت و دەچێت\nهەردەمەى نەزمێ لەنەشئەى بەزمى شاهید دەردەچێت\nگا لە بادە مەستى کردم، گەه لە غەمزەى چاوى شێت\nگەه لە زوڵفى وا لە خۆشیدا نەعەقڵم ما نەدین \n\nدولبەرم لوتف و نەزاکەت وا بە جارێ دەردەخات \nلایقى مەدح و ئەنایە وەک شەوى قەدرو بەرات \nگا لە باغى قامەتى سێوێ ئەبەخشێ بۆ خەڵات\nگاە لە دوو لەب ساغیرى تێ کرد کە ها ئابى حەیات\nگەه لە گەردەن شیشەیى ڕاگرت کە ها مائى مەعین\n\nمونتەهاى شەرحە بەیانى ناکرێ تەوصیفەکەى\nزەوقى (مەدهۆش)ت ببێ ئەوسا ئەدەب تەقدیر ئەکەى \nیادگارە ئەم کەلانى دولبەرى شیرینەکەى \nگەه بە ڕووى خۆى کرد ئیشارە، گەه بە ڕەوچەى سینەکەى \n(هازیهی جنات عدن، فادخلوها خالدین)"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بێ وەفایی", "poem_description": "١٩٤٢<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ڕۆژێ واڕێکەوت کە ڕێگەم کەوتە ماڵی یارەکەم\nدیم کە وەستاوە بەتەنیا نەونەمامی گوڵ بەدەم\nپێکەنیم، پێم وت: دەمێکە چاوەڕێی ئەم فرسەتەم\nئێستە تەنیای، جارێ وا دەس پێشکەری ماچت ئەکەم\nتاوێکیش لات ڕابوێرم، جا بەرۆکت بەرئەدەم\n\nپێکەنی، فەرمووی: ئەزانی گوایە من چیم لێت ئەوێ \nگەر هەلێکی وا بەساڵی جارێ بۆمان هەڵکەوێ\nتۆزێ ڕابوێرین بە خۆشی ئاسمان پێی نانەوێ\nماچ و دەس بازی لەگەڵ یار هەر ئەبێ پرسی نەوێ \nدەستی وا کردە ملم لێوی نزیک لێوم کەوێ\n\nکاتێ زانیم چۆن ئەویش سووتاوە، وەک من بەو گڕە\nپەردەیی شەرمی دڕیوە ئەو دڵەی هێندە پڕە\nجۆششی عەشقم هوجوومی کردە سەر دڵ لەو گوڕە\nوا بە سنگی خۆمەوە نا سنگ و ئەو مەمکە خڕە\nمەست و بێ هۆش بووین لەبەینمانا نەما چرپەو قڕە\n\nجارێ تا هێزم هەبوو بەو شەوقەوە تێر تێر گوشیم \nدوایی سەیرم کرد کە ڕەنگی ڕووی پەڕیوە، تێ گەییم\nناڕەوا بوو هێندە ئازاری بدەم، زوو پێکەنیم\nبۆئەوەی دڵگیر نەبێ لەم ئەزیەتە، کاتێ کەدیم\nئەو لەمن زیاتر گوشیومی، سەیرە ئەو هێزی بڕیم\n\nپاش ئەوەی ڕامان بوارد بەینێ بە یاری دوو بە دوو\nشێوەیەکی بەزمی دڵداری لە ناوا هات و چوو\nئاخی هەڵکێشا، لەپڕ فرمێسکی گەرمی کەوتە ڕوو\nپێی ووتم دڵداری ژینی بێ سەرەنجامن هەموو\nزۆر ئەترسم ئێمە لێک ببڕێین نەگەینە ئارەزوو\n\nئێستەش ئەیبینم کە ئەو عەهدەی لەبیر بردۆتەوە\nئەو گڕەی بۆ من لە دڵیا بوو هەمووی نیشتۆتەوە\nوەک نە بای دیبێ و نەباران، گشتی هەر بیر چۆتەوە\nخۆی لە من لاداوە، بۆ بێگانە ڕووی کردۆتەوە\nکاکە (مەدهۆش) تۆش بناڵێنە بەدەردی خۆتەوە  [١] \n\n\n١. ئەم پارچە شیعرە لە گۆڤاری (گەلاوێژ)دا بڵاو کراوەتەوە. هەوێنی ئەم پارچە شیعرە ئەو گۆرانیە فۆلکلۆرییەیە کە ئەڵێ «دوێنێ یارم بووی ئێستا نامناسی.» لە کۆمەڵەی (شیرین)یشدا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ژیان سەیرە", "poem_description": "١٩٤٢<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "پەرێشانم لەبەر حاڵێ کە ئەیبینم لە یارانم\nزەمانە فیکرى تێکداون براو دۆست و ڕەفیقانم\n\nکەسێکى وانىیە ڕۆژێ لەگەڵما بێ بە دڵ پاکى\nهەموو ڕوو گرژو دڵ پیسن، لەبەر ئەم داخە گریانم\n\nتەماع و ماڵى دنیا بۆتە سەودایەک لە سەریانا\nلەبەر ئەم حاڵەیە دەرچوون لە مزگەوتا مەلاکانم\n\nخەریکى پارەیە هەر کەس خەیاڵێکى لەسەردایە\nبەناحەق مەگرە من دایم خەریکى کارو فرمانم\n\nلە پیرێکم ئەپرسى بۆچى واتەنیاى لە ژورێکا\nوتى سفرەم نىیەو فەرشم نىیە، کێ بێ بە میوانم\n\nمیسالە بۆ هەموو باسێ، بچووک و گەورە ئەیزانێ \nهزار خزمم ببێ نابێ بە پولێ بێتە گیرفانم\n\nتەماشاى کێ ئەکەم شێواوە یا (مەدهۆش)و سەرسامە \nمنیش پارەم لەلا پووچە، ئەسیرى چاوى جوانانم"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "تۆ", "poem_description": "١٩٤٢<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "قوربان وەرە زوو دەس کە ملم، ماڵ و سەرم تۆى\nفەوتاوى دەسى تۆم و، بەڵێ چارەسەرم تۆى\n\nبەینێکە لەژێر دەستى جەفاو تەعنەیى عەشقام \nیەک دەفعە دڵم بێنەوە جێ، خێرو شەڕم تۆى\n\nڕوو دەرخە، پەچەت لابەرە، لێو بێنەرە پێشێ\nماچێک ئەفڕێنم لە دەمت، نەشئەدەرم تۆى\n\nمن بولبول و تۆ غونچەیەکى سەرچڵى عەشقى\nئێشکچىیە دڵ شەو کە ئومێدى سەحەرم تۆى\n\nعەشقت کە هەموو ئان و سەعاتێک لە دڵمدا\nکردوویە بە غەوغایە کەچى بێ خەبەرم تۆى\n\n(مەدهۆش) کەوەکو شایە لەژێر سێبەرى عەشقا \nغەم لەشکرو دڵ دوشمنە مایەى زەفەرم تۆى  [١] \n\n\n١. ئەم پارچە شیعرە لە ڕۆژنامەى (ژین)ولەکۆمەڵەى (دڵى کوڕان)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بۆ گیانى نالى", "poem_description": "حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "لێوى خونچەى هەڵئەڕێژێ هەر سەحەر خەروارى ماچ\nبۆیە سەرگەردانە وەک من بولبولى بێدارى ماچ\n\nعالەمێ موشتاقى ماچى کوڵمى ئاڵى دولبەرن\nسەیرى چەند زۆرە لەدنیادا بەدڵ کڕیارى ماچ\n\nلێوى پڕ خەندەت لەلاى عاشق لەنەى شیرینترە\nمشتەرى ئەمڕۆ لەهەنگوین زۆرترە بازاڕى ماچ\n\nگەر شەرابى ماچى لێوى تۆ نەبێ بۆ مەست ئەبم\nزەوق و عەشقى تۆى لەلا نابێ دڵى هوشیارى ماچ\n\nگەر لەسەر ماچێکى گەروت گەردنم دووپارە کەن\nچونکە تێغى دەستى عەشقى خۆشیە بیمارى ماچ\n\nبا لە حەشرا لێم بپرسن خێرو شەڕ چیت کردووە\nهیچى نازانم بەغەیرى ناڵەوو هاوارى ماچ\n\nوەختە بۆ ماچێکى چاوى پڕ لە سورمەى دولبەرم \nشێت و ڕیسوا بم کەنەمدى نۆبەێى دیدارى ماچ\n\nتا سەحەر دوێ شەو لە باخت خونچەیێکم دەست نەکەوت \nلێو لە شوێن لێوت گەڕا تا تێپەڕى شەوگارى ماچ  [١] \n\n\n١. ئەم پارچە شیعرە لە ڕۆژنامەى (ژین)و لەکۆمەڵەى (دڵى کوڕان)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "نەونەمام", "poem_description": "حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "نەمامێکم لە باخێ دى، لەلاى من وابوو عەرعەر بوو\nکەچى تازە مەمانێ بوو کەئاواتى دڵى تەڕ بوو\n\nوەکو دارێکى ساوا تازە هەڵچووبێ لەناو ئاوا\nبەجوانى دارەکەى گووباى کەنارى حەوزى کەوسەر بوو\n\nلەنوخشەى باخى دڵدارانە جووتێ سێوى دانا بوو\nلەسەر گۆى ئاڵى شەومن هەروەکوو دوڕدانە گەوهەر بوو\n\nزوبان شریین و لێوى پێکەنینى خۆش و خۆش ڕوو بوو\nجوانێ بوو لەگەڵ حۆرى و فریشتە یارو هەمسەر بوو\n\nلەبەینى زوڵفەکانا ڕوومەتى هەروەک چرا وابوو\nلەناوجەرگەى شەوا شەوقى ڕوناکى چەشنى ئەختەر بوو\n\nبە کەیفى دڵ لەلێوانى ئەگەر ماچى بدامایە\nلەسەر ئەو خێرەدا بۆ کوشتنم ئازادى مەحشەر بوو\n\nکەبینیم چاوەکانى تێگەیشتم چەندە خوێن ڕێژە\nلە موژگانى برتسن وا بە دڵما تریى تێپەڕ بوو\n\nلەبەر ئەو لەیلەیە مەجنوون وەکوو من شێتى کێوانە\nهەتا مردن پەرێشان و خەیاڵى عەشقى دولبەر بوو\n\nمەگەر یەزدان بزانێ حاڵى من چەندە بریندارم\nلە دڵما عەشقی ئەو تیژتر لە شمشێر و لە خەنجەر بوو\n\nئەگەر ڕۆژێ لە ڕۆژان لێم بپرسن چۆنە ئەحواڵت\nئەڵێم (مەدهۆش) بەدەستى ئەو نەفەوتایە، قەلەندەر بوو  [١] \n\n\n١. ئەم پارچە شیعرە لە ڕۆژنامەى (ژین) و کۆمەلچەى (دڵى کوڕان) دا بڵاوکراوەتەوە. شاگردى بەرگدروو بووم الى وەستا حەمە سەعید. ناردمى بۆ پراوە بۆ ماڵە عەرەبێک. کچێکى جوانیان هەبوو. خەیاڵى ئەم شیعرەى دامێ. تا هامتەوە بۆ دووکان ئەم پارچە شیعرەم دانا."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "لێ بووردن", "poem_description": "١٩٤٢<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "دڵ بە گەنجى ئارەزووى عەشقى هەیە و یارى ئەوێ\nبەزمى هاوڕازى ژیان و سەیرى گوڵزارى ئەوێ\n\nخۆ دلچى بێچارە دایم وا بەشوێن دڵخوازەوە\nماچى لێوو باوەشى شیرینى دڵدارى ئەوێ\n\nئەو شەوى وەصڵەى بەناوبانگە، هیواى دڵدارییە\nتۆ بە سوکى مەگرە، خەرجى گیان و دینارى ئەوێ\n\nشارەزایانى بەسەرهاتوو ئەزانن چى ئەڵێم\nحەپس و ترسى سەرتەنوورو سووچى دیوارى ئەوێ\n\nوامەزانن عاشقى تاسەر لەسەرخۆشى ئەبێ\nجاربەجار بەدبەختى وەک من پێ لەقەو دارى ئەوێ\n\nمن لەسەر ئەم بارەشا ئەیڵێم ئەوەى عەشقى نەبێ\nبەش بە حاڵى خۆم کەرێکە بارو سەربارى ئەوێ  [١] \n\n\n١. ئەم پارچە شیعرە لە گۆڤارى (ڕۆژى نوێ) و لە کۆمەڵەى (شیرین) دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "سکاڵا لەگەڵ سەیوان", "poem_description": "١٩٤٢<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "پێنج خشتەکى لەسەر شیعرى ئەمحەد دەروێش (ئەخۆل)\n\n\nئەى گردى سەیوان، شیرین لە نێوان\nئەى شوێنى سۆزو ناڵەى پەشێوان\nدایم پێت ئەڵێم لەگەڵ قوڕ پێوان\nئەى گردى سەیوان، سەیوانى سێوان\nئەى گەنجى گەوهەر تا بەسەر لێوان\n\nچەند پاشاو گەدا وا لە گەڵتایە\nچەند کۆرپەى ناسک وا لە باخەڵتایە\nباسى ناکرێ کێ لە گڵتایە\nهەر خوا ئەزانێ چى لە دڵتایە\nچەند گەڵى وەریو لەژێر چڵتایە\n\nوەکوو پیرۆزە ئەو ڕەنگە شینەت\nدەرئەخا شێوەى جوان و شیرینت\nخوێنە ئەو بەرگى ئاڵ و ڕەنگینەت\nبە تێغى عەقڵى گەر بدڕن سینەت\nسەروپا لەعلە بن و بنچینەت\n\nئەو دڕکەى لەڕووى تۆ دێتە دەرێ\nڕواوە لەناو ئینجانەى سەرێ\nبەسووکى مەگرە، سەرنجى بەرێ\nهەر گەڵایەکى کە لێت ئەوەرێ\nپارەى دڵێکەو گۆشەى جگەرێ\n\nبەرگت سەوزو سوور کردووتە بەرت\nنیشانى ئەوەى شەوق و گەوهەرت\nبەڵام دیارە مایەو هونەرت\nتۆ گوڵزارێکى خارە سەمەرت\nوشکە شۆرەکەت وە یا عەرعەرت\n\nپڕە لە مارو مێروو لانەکەت\nدڵ مەحزوون ئەبێ بە سەیرانەکەت\nسیس بووە گوڵى گەش و جوانەکەت\nهەر دەنکى گوڵى بیابانەکەت\nهەر پەڕەى گوڵى ئەرخەوانەکەت\n\nسەراپا لەژێر غەما ئەسیرە\nحاڵت ئەزانێ هەرکەسێ ژیرە\nئەو ئرزەت ئەگەر تۆزێ دڵگیرە\nلە خوێنى گەشى چەند جوان و پیرە\nلە ئێسکى سەرى چەند گەدا و میرە\n\nژێر خاکت هەمووى تۆوى جەفایە\nلاشەى هەزاران شەهیدى تیایە\nبارانى فرمێسک بەسەر ئەوایە\nسەوزە وردە گیات بەڵام ئەبوایە\nبە پێچەوانەى ڕەنگى سوور بوایە\n\nهەرچى نەمامێک لاى تۆ ڕواوە \nلەڕیشەى جەرگ و لە ئەشکى چاوە\nبۆیە وا ڕێک و شیرین هەستاوە\nچون لەسەر لاشەو دڵان ڕواوە\nبە خوێن و فرمێسک ئاویان دراوە\n\nلە پێشا جێگەى خۆشى وەتەن بووى\nشوێنى ئاسک و گۆڕو گەوزەن بووى\nئێستا بێ کەیف و کزو بێ ڕەنگ بووى\nبڵام لەمەوبەر بەحەق گوڵشەن بووى\nمێرگ و مێرگوزار، باغ و چەمەن بووى\n\nتیپى نازداران ئەهاتە سەیرى\nسۆزى یاران و ئاوازەى تەیرى\nکۆترو کەو سوێسکە لە دەورى\nلەسەر چڵانت بولبول و قومرى\nدڵشاد ئەیانخوێند، ئێستەش کە ئەگرى\n\nچەند پاشاو گەورەو خاوەنى سەروەت\nگەلێ لاوچاکى ئازاو بەسیرەت\nزۆر نازەنینى جوان و بە زینەت\nچەند جووتە دڵخواز بێ جەورو و مەینەت\nلەسەر سینەى تۆ ئەیانکرد عوشرەت\n\nچەرخى زەمانە وەها ئەگەڕێ\nهەر گوڵێ پشکووت زوو هەڵ ئەوەرێ\nلەهەر جێ هەبوو تەخت و سەروەرێ\nئێستاکە بوونە خاکى سەرەڕێ\nتۆزیان بە گێژى باوە ئەگەڕێ\n\nلەبەرچى بەشەر دڵت پێ خۆش کات\nلەژێر چەپۆکان سوڵتان و گەدات\nکەسێ هەتا سەر نەیدیوە صەفات\nئەى گەردوون کەتۆ ئەمە بێ وەفات\nبۆچى مبێنم بکێشم جەفات\n\nئەسوڕێمەوە شێت و سەرگەردان\nئەناڵم لەگەڵ هەناسەى سەردان\nچیانم بووە بەدەردو سندان\nقەسەمت ئەدەم بە حەقى یەزدان\nوەرە تا زوو بمنێرە سەیوان\n\nهەرچەند بە ناشاد کەوتووم دەربەدەر\nسەربارى هەمووى فیراقى دولبەر\nبووە بە داخ و سەوداو دەردى سەر\nخەیاڵى ڕوخسار لەتۆى سینەو سەر\nدڵ لەت لەت ئەکات بە مەوداى خەنجەر"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "چاو", "poem_description": "١٩٤٣<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "چاوى بەتیلى دڵ نەفڕێنێ\nیارى نازدارى خۆى پێ نەبینێ\nوەک چرا گۆناى دانەگریسێنێ\nپەرچەم لەدەورى با نەیشەکێنێ\nلەدڵدا تۆوى عەشق نەچێنێ\nخوایە ئەو چاوە شەوقى نەمێنێ\n\nچاوێ هەمیشە مەست و کەیل نەبێ\nلەدڵداریدا پڕ لە مەیل نەبێ\nبەتەرجومانى دڵى لەیل نەبێ\nلەسەرچاوەى عەشق کەیلى سەیل نەبێ\nوەک کڵپەى ئاگر دڵ نەسووتێنێ\nخوایە ئەو چاوە شەوقى نەمێنێ\n\nچاوێ پڕ مەکرو حیلەباز نەبێ\nپڕ لە ئەفسوون و عیشوەو ناز نەبێ\nلەڕاوکەریدا وێنەى باز نەبێ\nوەک سوارەى شوکاک تیر ئەنداز نەبێ\nبە سیحرى ڕۆح و دڵ نەفڕێنێ\nخوایە ئەو چاوە شەوقى نەمێنێ\n\nچاوێ کەلەسەر گۆناى سوور نەبێ\nلەژێر هیلالا وەک دەیجوور نەبێ\nلەسەر خەزێنەى دڵ گەنجوور نەبێ\nپڕ لە شەرابى ئەشکى سوور نەبێ\nبەماچى تەمى دڵ نەڕەوێنێ\nخوایە ئەو چاوە شەوقى نەمێنێ\n\nچاوێکم ئەوێ دایم بەجۆش بێ\nوەک کەوى بەهار پڕ لە خرۆش بێ\nدەرد بێ بۆ ساغ و دەواى نەخۆش بێ\nدەرمانى زامى دڵى (مەدهۆش) بێ\nگڕى دڵدارى هەڵنەگریسێنێ\nخوایە ئەو چاوە شەوقى نەمێنێ  [١] \n\n\n١. ئەم پارچە شیعرە لە گۆڤارى (گەلاوێژ) و لە کۆمەڵەى (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "حەزم لێ کردووى", "poem_description": "١٩٤٣<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "حەزم لێ کردووى... \nلەناو جوانانا هەڵم بژاردووى\nڕازو نیازى دڵم بۆ ناردووى\nسروەى بەیانم لێ ڕاسپاردووى\nخۆم پێ سپاردووى، حەزم لێ کردووى\n\nتۆش دڵم بەرێ بە دڵێکى پاک\nدڵدارى بێ گەرد وەک ڕۆژى ڕووناک\nئەژین بە خۆشى سەربەست و بێ باک\nخۆمان ئەخەینە پەناى خوداى تاک\nنەمشیلەى دڵ چاک، حەزم لێ کردووى\n\nلەودەمەى کە تۆم دیوەو ناسیوە\nدڵەى هەژارت لەمن دزیوە\nتیرى جوانیت جەرگمى بڕیوە \nمەینەتى باخى ژینم چنیوە\nخۆشیم نەدیوە، حەزم لێ کردووى\n\nلەهەرلا شایى و سەیران کراوە\nمن چووم و چاوم بۆ تۆ گێڕاوە\nلەڕووى جوانیتا ڕەنجم کێشاوە\nوشەى دڵداریم بۆ تۆ داناوە\nدڵ نەترساوە حەزم لێ کردووى\n\nهەرچەند بزانم کە بێزارى لێم\nدڵت لەسەر من نییەو ناتەوێم\nمن پێ بە جەرگى خۆما هەر ئەنێم\nبێ پەروا ئەڵێم بەردەرگاتە جێم\nبۆ کوێ ئەچى دێم، حەزم لێ کردووى\n\nئینجا کەواتە تکات لێ ئەکەم\nبیانووم پێ مەگرە نەزۆرو نەکەم\nچى لە دڵتایە، بیڵێ، دیدەکەم\nدڵم مەشکێنەو گلەت لێ نەکەم\nکزەى جەرگەکەم، حەزم لێ کردووى\n\nگیانى شیرینم چاکت لێ ڕوون بێت\nگەر خوانەخواستە هیوام بڕا لێت\nئەوەى کە دەردى دڵم ئەزانێت\nئەم داخەى منت گشت پێ ئەڕێژێت\nجوانیت نایە ڵێت، حەزم لێ کردووى  [١] \n\n\n١. لە گۆڤارى (گەلاوێژ) و پاشانیش لە کۆمەڵەى (شیرین) دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "لێت ئەپرسم", "poem_description": "١٩٤٤<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "بۆ منت ناوێ؟ \nخۆ من بەبێ تۆ هەڵ ناکەم تاوێ\nخۆشەویستى تۆم لێ بۆتە داوێ\nگیانە دڵدارى شەرمى پێ ناوێ\nپێم بڵێ بۆچى تۆ منت ناوێ\n\nمن کە لە پێشا دڵ بەستەى تۆ بووم \nبەخۆشەویستى تۆ دەسخەڕۆ بووم\nوەک مەلى هەژار زوو دەستەمۆ بووم\nلە پەشیمانى تۆ ڕەنجەڕۆ بووم\nئێستەش پێم بڵێ بۆ منت ناوێ\n\nئەزانى جوانى، گەشى، شیرینى \nناسکى، نەرمى، تەڕى، ڕەنگینى\nبەفیزى چونکە خۆت وا ئەبینى \nلە زۆر زانیتا کەمم ئەدوێنى \nئاشکراى ناکەى بۆ منت ناوێ\n\nخۆزگە لەپێشا بمزانیایە\nکەڕاست لەگەڵما نایەیتە کایە\nخۆشەویستى من بەدڵتا نایە \nتکات لێ ئەکەم تۆو ئەو خودایە\nئەگەر پێم نەڵێى بۆ منت ناوێ\n\nلەسەر تۆ خۆشیم ناوە بە لاوە\nدڵم دەرپەڕى، جەرگم بڕاوە\nهۆشم وەکو خۆم سەر لێ شێواوە\nلەسەر جوابێکى تۆیە داماوە\nلە دەمت دەرچێ بۆ منت ناوێ\n\nسوێند بە دیدارت، هەتا بمێنم \nهەرگیز ناتوانم وازت لێ بێنم\nچۆن دڵم ویستى ناوت ئەهێنم\nهەتا وەڵامت لەدەم ئەسێنم\nئینجا تێ ئەگەم بۆ منت ناوێ  [١] \n\n\n١. ئەم پارچە شیعرە لە گۆڤارى (گەلاوێژ)دا بڵاوکراوەتەوە. لەکاتى خۆیدا ئەحمەد هەردى ڕەخنەى لێ گرت و منیش وەڵامم دایەوە. ئێستا لە ڕەخنەکەى ئەویش و لە وەڵامەکەى خۆیشم ناڕازیم. ئەمە یەکەم شیعرمە کە شەماڵ صایب کرددوویە بە گۆرانى. لە کۆ مەڵەى (شیرین)یشدا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "هەموومان", "poem_description": "١٩٤٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "هەموومان تێگەیشتووین بۆچ هەژارین\nئەزانین بۆچى دیل و لەش بەبارین\nهەموو هاوار ئەکەین، لەم دەردە ئەدوێین\nکە ئێمەى کوشتووەو پێى دەردەدارین\n\nئەپرسین و ئەڵێین: کوڕگەل لەبەر چى\nئەوەن داماوو سست و نالەبارین\nگەلى کورد نابێ وا لە دوا بێ چونکە \nگوناحى ئێمەیە گەر خوێندەوارین\n\nهەمیشە مشت و مڕمانە لەگەڵ یەک\nکەچى هەر ساڵ بە ساڵ خۆزگە بە پارین\nئەمانە، گشت گوناحى ئەو کەسانەن \nئەڵێن مەردین وهەم خزمەت گوزارین\n\nهەموو بۆ کاتى فرمان گۆشە گیرین\nلە کاتى خۆ نوانندا دیارین \nلەکاتى یارمەتى دا دەستە پارچەین \nلە لۆمەو سەر زەنشتدا دانى مارین\n\nلەیەکترمان ئەوێ ڕەنج و هەوڵ دان \nکە خۆشمان بێ فەڕو هەم نادیارین \nلە سستیى ئێمەیە بێگانە ئازان \nبەکارن چونکە ئێمە بێ دەمارین\n\nبرا پێویستە، خۆمان تێ بکۆشین \nلەکەس ئیشمان نەوێ گەر بەهرەداربین \nبە ماڵ و سەر لەگەڵ یەک بین، هەوڵ دەین \nچ جوتیارین، چ کاسب یا توجارین\n\nئەبێ وا هەڵ بسوڕێین گەل بزانن \nبچوک و گەورە بۆ خزمەت بەکارین  [١] \n\n\n١. ئەم پارچە شیعرە لە (گوڵاڵەى مەحمود ئەحمەد) و لە کۆمەڵەى (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "خۆزگە", "poem_description": "١٩٤٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "خۆزگە لەفافى برین پێچ ئەبووم\n\nلەدەورى پووزى پێچاوپێچ ئەبووم\nهەتا برینى\nئەو ساڕێژ ئەبوو\nچش کە لە پاشا جێم پێ لێژ ئەبوو\nخزمەتى ئەوو دڵى خۆم ئەکرد\nئەو یادگارەم لەگەڵ خۆم ئەبرد"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بام وابێ", "poem_description": "١٩٤٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "من دڵ شکاو نیم..\nوەکوو گەلێ کەس جگەر بڕاو نیم..\nفێری سکاڵاو فرمێسکی چاو نیم\nمن یارم بووەو بەجێشی ھێشتووم \nزۆر ماندووی کردووم، بەڵام نەیکوشتووم\n\nئەوەی من ویستم بێ وەفا بوو ڕۆی \nئێستاکە مەستە لەبەر بەزمی خۆی\nمن ژیانی خۆم بۆچی تاڵ کەم بۆی\nمن بەختیاریم بۆ دڵم ئەوێ\nدڵ خۆش کەرەیەک ھەر دەست ئەکەوێ\n\nیاری بێ پەیمان ئەوە ناھێنێ\nکە پیاو وەک مناڵ بۆی بناڵێنێ\nشتێکە نزمی بۆشان ئەھێنێ\nکەمن ھەوڵ بدەم بۆ کامەرانی\nلە دڵ دەریەکەم زۆر بە ئاسانی\n\nبەڵێ دڵداری پەسەندو جوانە \nچاوەڕوانییەو پاکی و پەیمانە\nپیاوی ژیر ئەڵێ: خواردنی گیانە \nبەڵام ژین بەشی ئەمەندە ناکا\nکە بۆ کڵاوی بابردوو ڕاکا  [١] \n\n\n١. ئەم پارچە شیعرە لە گۆڤاری (ھیوا)دا بڵاوکراوەتەوە. وەختی خۆی سەعید ناکام ڕەخنەیەکی لێ گرت. لەسەرەتادا پارچە شیعرەکە پەیوەندی بە پارەوە ھەبوو. پاشان پارەکەم لێ لاداو شیعرەکەم ھەر بۆ یار ھێشتەوە. چونکە خۆم وام لا جوانتر بوو. دەسکاری کردنەکە ھیچ پەیوەندییەکی بە ڕەخنەکەی ناکامەوە نەبوو. لەکۆمەڵەی (شیرین)یشدا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "خۆزگە وابوایە", "poem_description": "١٩٤٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "دەمێکە چاوەڕێم بۆ دڵ فڕێنێ\nپەلاماری دڵم باو لێم بسێنێ \nبەڵام دڵسۆزی دڵ بێ نەیشکێنێ\nکە گۆشەی چاوی پڕ نازی ھەڵێنێ\nبە جارێ دەردو ئازارم نەمێنێ\n\nگوڵی سەر کوڵمی ئارامی ژیان بێ\nبەچاو تانەی گەلاوێژی بەیان بێ\nئەبێ شۆخێ بێ ئاشووبی جیھان بێ\nجوانیی ئەو بەشانازی بێ گومان بێ\nھەموو جوانێ لەڕووی سەردانەوێنێ\n\nلەگەڵ کەس ئاشناییی کەی نەبووبێ\nگڕێکی تر بەلای دڵیا نەچووبێ \nڕەوشتی جوان وپاک و سادەخوو بێ\nلەگەڵما یەک دڵ و یەک ئارەزوو بێ\nئەگینا زۆرە یار یا خەم ڕەوێنێ\n\nکەی ویستم دەس لە گەردنیا بێ، وابێ\nکەی ویستی سەر لەبەر پێ یا نرابێ\nئەگەر چی من گەداو ئەو پادشا بێ\nلەسەر بڕیاری دوو دڵ یەک ڕەوا بێ\nلەگەڵ لێوی منا ئەو لێوی بێنێ\n\nنەوەک ھەر من، ئەویش فرمانی پێم بێ\nلەباتی پاسەوان دەرماڵی جێم بێ\nلەکاتی دووری یا ھەر چاوەڕێم بێ\nلەخۆشی و تاڵی یا ھەر چاوی لێم بێ\nلەڕێی ڕاز و نیازا دانەمێنێ\n\nبەڕاستی دووری (مەدھۆش)، ناتەواوی! \nخەیاڵت بەرزە، خۆشت پەست و خاوی\nئەوەی باسی ئەکەی وا بۆی سووتاوی\nبەخەو نایبینی، بەخوا، تاکو ماوی\nمەگەر چەرخی زەمانە چەوتی بێنێ  [١] \n\n\n١. مەبەستم ئەوەیە ئەگەر چەرخ ڕێک بێ، حەیفە ئەم جوانە بۆ منی بێ تام بێ. ئەم پارچەیە لە گۆڤاری (ڕۆژی نوێ)و لەکۆمەڵە شیعری (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ڕووکەشیی ژیان", "poem_description": "١٩٤٧<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "چ ناخۆشە مەرایی و دەردی ڕووگیری لەناوایە\nدرۆی بێ شوورەیی ناوە، بەڵام زۆر شوورەیی تیایە\n\nکەگەورەم باسی خۆی کرد دەست بڵاوو پیاو جوامێرە\nئەبێ دەست بەی بە سنگتا، بۆی پەسەند کەی چونکە وا فێرە\n\nئەگەر پیرێکی ناشرین بڵێ من جوان و منداڵم\nئەبێ چل ساڵی لێ دەرکەی بڵێی من شارەزای حاڵم\n\nلەپاش دیلی و جنێوو توڕەیی ولێدان و دارکاری\nکەدەرکەوت ھەر بژی وچەپڵەی ئەویچ بۆ لووتی زۆرداری\n\nئەوەی جێ پێیەکی دەس کەوت ئیتر ھەرچی بوێ ئەلوێ\nوتاری بەرزە، نووسینی بەھێزو قووڵە، جوان ئەدوێ\n\nبڵێم چی ھێندە ناوێرم بڵێم ئاوا نییەو وایە \nدەخۆزگەم وەک ئەوەش ناڵێم، ئەمیشیانم نەکردایە  [١] \n\n\n١. مەبەستم لەو کەسانەیە لەچەرخی پاشایی دا خۆیان کردبوو بەدەمڕاستی کوردو مەودای بەدرۆخستنەوەیانمان نەبوو."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "چ نیشتمانێکمان ھەیە", "poem_description": "١٩٤٧<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "نیشتمانێکمان ھەیە سەیری بکەی وێرانەیە\nگەرچی بۆ چاوی بەدو دوژمن بە وێنەی تانەیە\nکاولی دەستی بەدی ناوخۆو کنەی بێگانەیە\nئێستە زۆر چاوی لەدەست و کۆششی شێرانەیە\nچاوەڕێی دەرکەوتنی ھەوڵێکی ئەم لاوانەیە\n«خوایە ھەرکەس دوژمنی ئەم کوردە دڵپاکانەیە\nژێر کەوێ، کۆستی کەوێ، تا ماوە ساتێ نەسرەوێ»  [١] \n\nدوژمنی کوردان کەسێکە ھەوڵ ئەدا بێتە گزیر\nسوودی خۆی تێکەڵ بە قەومیەت ئەکا وەک ئاوو شیر \nزەڕڕەیەک قازانج و بەرزیی خۆی لە چیدا بێتە بیر\nسەد بکوژرێت چاو بپۆشێ، ھەر دڵی نەکرێ زویر\nبا ھەژار چاوی دەرێ، میرم سەرۆکی یانەیە! \n«خوایە ھەرکەس دوژمنی ئەم کوردە دڵپاکانەیە \nژێر کەوێ، کۆستی کەوێ، تا ماوە ساتێ نەسرەوێ»\n\nخوێندەوارێکە کە خاوەن مێزو فەڕڕاش و جەرەس\nبۆ ھەژار جوابی جنێوو تووڕەیی و لێدانە بەس\nسەد ھەقت بۆ ون ئەکا گەر چارەکێکی بەیتە دەس\nیسَتە سەر باسی قسەش کوردێکە زۆر فریادڕەس\nقەومیەت لای پەشمە، تەنیا خزمەتی بۆ عانەیە\n«خوایە ھەرکەس دوژمنی ئەم کوردە دڵپاکانەیە\nژێر کەوێ، کۆستی کەوێ، تا ماوە ساتێ نەسرەوێ»\n\nکاک تیجار سای سێبەرێکی گرتوەو دانیشتوە\nڕەنجی ساڵێکم بە مۆڵی و پاکژی بۆ بردووە\nلووتی ھەر خوارە، ئەڵێ نامەرد دزیت لێ کردووە \nزۆری وەک من کاسبی بۆ ئەو ئەکا، خۆی تیاچووە\nھەر ئەڵێ مسکێن بەشی لێدان و بەندینخانەیە \n«خوایە ھەر کەس دوژمنی ئەم کوردە دڵپاکانەیە\nژێر کەوێ، کۆستی کەوێ، تا ماوە ساتێ نەسرەوێ»\n\nئەو کەسانە دوژمنن تۆوی نیفاقیان خستە ناو\nڕێگەیان تێکدا لە کوردو پێی میلەتیان نایە داو\nبوون بە گورزی دەستی بێگانەو کەچی کوردن بەناو\nئێستە کەس باوەڕ بە کەس ناکا لە ترسی بەندو باو \nکورد زەبوون و کوشتەیی ئەم چەشنە میکرۆبانەیە\n«خوایە ھەرکەس دوژمنی ئەم کوردە دڵپاکانەیە \nژێر کەوێ، کۆستی کەوێ، تا ماوە ساتێ نەسرەوێ»  [٢] \n\n\n١. ئەم بەیتەی سەر بەند ھیی ھەژاری موکریانییە. \n٢. ئەم پارچە شیعرەم بۆ ئەوە وت کە یەکێک بەزۆری میری دەستی بەسەر (یانەی سەرکەوتنی کوردان)دا گرتبوو. لە (گەلاوێژ) و (ھەتاو) و ڕۆژی نوێ دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "نامەی یەکەم بۆ یار", "poem_description": "١٩٤٨<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئەی یاری شیرین.. ئەی یاری شیرین..\nئەی نەونەمامی دەم بە پێکەنین..\n\nوەھا نەزانی تۆم لەبیر چووە\nگڕی دڵداری جاران کز بووە\n\nھیچ بەندیخانەو ئێش و ئازارێک\nیادت لە دڵما دەرناکا جارێک\n\nبەڵام لە دەوری شوومی وەھادا\nباخی دڵداری ھەرگیز بەرنادا\n\nچەنکە کەس تەنیا بەختیار نابێ\nتا دەورو پشتی لە سزادا بێ\n\nئەو ئیستعمارەی ناوت بیستووە\nگولێکی وەک تۆو یارتی گرتووە\n\nچونکە ئەیەوێ خێراتی دنیا\nکۆبکاتەوەو بیخوات بەتەنیا\n\nھەرچیش قسەی کرد لای ئەو دوژمنە\nجێی حەپسخانەو جەزاو کوشتنە\n\nدیارە یاریشت ھەر بەش خوراوە\nبۆیە ئیستعمار لێرەی داناوە\n\nھەرچەند کە ئێمە ناترسین، فێر بین\nبۆت ئەگێڕمەوە چۆن ڕائەبوێرین\n\nبەیانیان خواردن نان و تاعینە\nئەمە ھەر باشە چونکە شیرینە\n\nبەڵام کەباب و نانی ئێوارە\nلە خواردن ناچێ وەک زەھری مارە\n\nھەمووی ڕیخۆڵەو کولێرە کۆنە\nھەر کەسێ نەیخوا نازانێ چۆنە\n\nبۆ چاو جگەرە ھیند بە پەرۆشین\nناچار جلەکەی بەرمان ئەفرۆشین\n\nخۆ کیسەو باخەڵ لە پارە بەتاڵ\nگشت لە ناو یەکدا کەوتووینەتە سواڵ\n\nبە پاڵ پێوە نان ئەچینە سەر ئاو\nھەڵمان ئەسێنن نیوەو ناتەواو\n\nبەڵام شیرین گیان ھیچ خەفەت مەخۆ\nتۆش لەسەر ڕێگای بیری ڕاست بڕۆ\n\nئەزانین ڕێمان ڕاست و ڕەوانە\nزاڵی و سەرکەوتن ھەر بۆ خۆمانە\n\nبۆیە لە بەزمی خۆمان ناکەوین\nتا دوای نیوە شەو نەبێ ناخەوین\n\nبە پێکەنین و کەیف و گۆرانی\nنەشیدی جوان و قسەی ئینسانی\n\nبە خۆشی لەگەڵ ئەو برایانە\nبیرو باوەڕیان وەکو خۆمانە\n\nچۆن دڵمان ویستی وا ڕا ئەبوێرین\nچونکە تێکۆشان بەژیر ئەبژێرین\n\nپێویستە ئێمە ھیچ نەناڵێنین\nتا ئیستعماری پیس ئەڕوخێنین\n\nکۆنە پەرستی و دیلی نەھێڵین\nبرسی و تینوێتی و زۆردار بشێلین\n\nئینجا ئەبینین سەیرە، سەیرانە\nئەوسا دڵداری و ژیان ئاسانە\n\nئێمەش بە خۆشی دەست ئەکەینە مل\nبە ماچی گەرم و تیکەی چەورو زل  [١] \n\n\n١. لەبەندخیانەی کەرخەوە لە بەغدا بۆ (سەبری) خێزانمم نووسیوە. لەکۆمەڵەی(شیرین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "سەرەتای دڵداری", "poem_description": "١٩٤٨<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "شۆخ و بێ باکی بە نازو عیشوە دوو سێ شەممووە\nخۆی نیشان داوم ئەڵێی سەروێکی تازە ھەڵچووە \nجوان و باڵا ڕێکی وا، نەمدیوە، ھەر نەمبیستووە \nجەرگی سووتانووم بە جارێ، ئاگرم تێ بەربووە\nعەشقی لای من یادگارە، خۆیشی دڵمی بردووە\n\nسێوی زەردەشت ناڵێ من ئاڵم لەترسی ڕوومەتی \nمانگی چواردە شەرمەزاری تیشکی ڕۆژی ڕوویەتی\nپڕتەوی جوانی گرفتاری تەڵێکی موویەتی\nزۆری وەک من عاشقی ئەو شۆخە بوون بۆ نەگبەتی\nئەو کەسی ناوێ و ھەزارانیش حەزی لەو کردووە\n\nکاتێ گەردوون ئەوپەڕی شێوە نیگارەی پێ گەیان\nخۆی بە شا زانی لەڕیزی جوانی یا بۆ ڕووی جیھان \nویستی دڵبازی بکا، ئازانە کەوتە دڵ فڕان\nڕووی لە ھەر کەس کردو پێکای و دڵی سەند بێ ووچان\nھەر دڵی من مابوو، پیرۆزی بێ خۆی بۆ لای چووە\n\nمن لە پێشا وام ئەزانی عاشقی خۆڕایییە \nزۆر کەڕەت ئەموت بەخوا دڵداری ئەسڵی ھەر نییە \nکاتێ ڕووی ئەو دڵ فڕێنەم بینی بەو شیرینییە\nئاگری دڵ تێی گەیانم دەس بەجێ تامی چییە\nئێستە ھەر ئەتلێمەوە، دەردم لە دەرمان دەرچووە\n\nقوڕ بەسەر ئەو عاشقەی دڵبەر دڵی لەو لارییە \nخۆشی نازانێ بە چی دڵ خۆش ئەبێ و چی چاریە \nئێستە (مەدھۆش)ی ھەژار بێچارە دەردی کارییە \nشین ئەکاو ھاوار ئەکا، سووتاوە پیشەی زارییە \nبێ کەم و زیاد شێت و ماڵ وێران و سەرگەردان بووە  [١] \n\n\n١. ئەم پارچە شیعرەم بۆ (سەبری)ی نەخۆشەوانی بەناوبانگ وتووە. لە گۆڤاری (گەلاوێژ) و لە کۆمەڵەی (شیرین)دا بڵاو کردۆتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بۆیە... .", "poem_description": "١٩٤٨<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "بۆیە چاویلکەم دیاری ئەوێ لێت\nکە یادگاری لەسەر چاوم بێت\nجێگیر بێ لەسەر ڕووی دیدەکانم \nبەوچاوە لەڕووی گێتی بڕوانم"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئارایشتی تازە", "poem_description": "١٩٥١<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئێستا کە سروشت باوی نەماوە \nھونەری ڕووکەش وا لەبەر چاوە\n\nباڵای بەرز ھەمووی پاژنە عانەیە\nپەرچەم ڕازەوەی نەخشەو شانەیە\n\nلێو نە قەیتانەو نە وەک یاقووتە\nباشی سەیر بکەی ڕەنگێکی ڕووتە\n\nلێو کە لە خۆیا فێرە درۆیە\nبە دەستەڵاتەو ھەر (بۆیە)ی بۆیە\n\nپێ و پووز بە بەرگی نایلۆنی ڕەنگ کاڵ\nسەرنج ئەکێشن بۆ دەرگای خەیاڵ\n\nچەندم لا جوان بوو ئەو مەمکە قنجە \nتومەس ئەو قنجە سوخمەی ئەسفەنجە\n\nئەو سمتە جوانە کە خرت وەستا بوو\nشەرمی بردبوو دەسمی کێشا بوو\n\nنوقورچم لێ گرت ھیچ نەئەیەشا\nتومەز لاستیک بوو من ڕام ئەکێشا\n\nئەمجا کە ویستم خۆم دامەزرێنم\nلەباتی کچێ کۆگایە دێنم"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بێ پارەیی", "poem_description": "١٩٥٤<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئەو کچەی ئێستا پێی ئەڵێن جوانە\nیەکەم پەسەندی دەستەی لاوانە\n\nلەسووچێکا بوو کەس نەی ئەناسی \nجار جار دەرئەکەوت زۆر بەکەساسی\n\nخۆی نەیئەزانی کە نرخی چییە \nوەی زانی بەشی لە ژینا نییە\n\nدامنا لە دڵما ئەمە یارم بێ\nلابەری خەمی ڕۆزگارم بێ\n\nوتم ئەم پەرییە کەس نەی ناسیوە \nزوو ڕاوی ئەکەم تا کەس نەیدیوە\n\nبەڵام بەر لەوەی من بیخەمە داو\nکەوتە بەر چاوو ناوی کەوتە ناو\n\nژمارەی عاشق لە حیساب دەرچوو\nدەوری ھەژاری وەک من بەسەر چوو\n\nئێستا ئەو کەسەی دیار نەبێ منم \nخۆم خۆم نابینم ئەوەندە ونم\n\nلەشکری پارە دەوری لێداوە\nبەدیناری زۆر دەوری گیراوە  [١] \n\n\n١. ئەم پارچە شیعرە لە ڕۆژنامەی (ژین) و پاشانیش لە کۆمەڵەی (شیرین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "دڵداری ناکەم", "poem_description": "١٩٥٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "دڵداری ناکەم..\nبەڵێن بێ ئیتر دڵداری ناکەم..\nلە کوێ تووشی بووم ئەبێ لێی ڕاکەم\nتا کەی دەردی سەر بۆ خۆم پەیا کەم\n\nتاکەی شەو تا ڕۆژ ھەر بناڵێنم \nبەدەم خەوەوە ھەر ببزڕکێنم\nدوعا بنووسم، سیحر بخوێنم\nشەرمەزار ببم، سەر دانەوێنم\n\nتا کەی بگەڕێم بەشوێن تەتەرا \nتا کەی بگیرێم لەکەلەبەرا\nپڕو پیرێژن بیکەن بە ھەرا\nبەشەق وەکو دز بمبەن بۆ سەرا\n\nمردم ئەوەندەم دەسەسڕ کڕی \nبۆن و قۆڵۆنیام لە کۆگا بڕی \nبەسێ ڕۆژ تاکێ پێڵاوم دڕی\nپارەشم نەماو حەیاشم فڕی\n\nکتێبی عەشقم ھەموو ڕوانی\nچی فڕو فێڵ بوو ھەموویم زانی\nچوومە کۆڕەوە، مازیندەرانی\nتووشی ھەرچی بووم زیاتری زانی\n\nھەرچیم کە ئەدی وەفای لا با بوو\nدڵداری لەلای وەک چەرەس وابوو\nبەر لەمن یانزەی لە جڵەودا بوو \nھەرچی کۆڵان بوو ھەمووی کوتا بوو\n\nھەر من ژیانم لێ نەشێواوە \nکچ و کوڕ وەک من گشتی داماوە \nدەردی نزم و بەرز ھەمووی تێکداوە \nکەس بە کەس ناڵێ خراپ قەوماوە  [١] \n\n\n١. بە ناوی شاگردێکی شەلمەوە دامناوە کە ناوی (ڕەفیق)بوو. سەیر ئەوەیە ئەویش ڕەفیقێکی بۆ خۆی دۆزیببوەوە ھەر شەل! ئەویش وەک ئەم ھەر تاکێ قۆندەرەی لە پێ ئەکرد. بۆیە بەھەردووکیان جووتێ قۆندەرەیان ئەکڕی! ئەم پارچە شیعرە لە ڕۆژنامەی (ژین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "لاساری", "poem_description": "١٩٥٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "تووشی یەکێ بووم دڵ فڕێن و جوان\nلەگەڵ ئەوەشا گاڵتەچی و زۆرزان\n\nکە چاوی لەڕووی یەکێ بڕوانێ\nیەکەو ڕاست بێخی دڵی ئەزانێ\n\nداوی بۆ سەدی وەک من داناوە \nھیچ داوێک لە پێی خۆی نەئاڵاوە\n\nھەر جارە سەیرم ئەکا بە لاچاو\nمن وائەزانم ھەموو شت تەواو\n\nھەر لەو کاتەشا زەردەخەنەیە\nتێم ئەگەیەنێت ھەمووی گاڵتەیە\n\nکەچی من دیسان تێ ھەڵئەچمەوە\nنامەوێ لەبیر خۆمی بەرمەوە\n\nئەڵێم ئەم سەیرە ھەر گاڵتە نابێ\nڕۆژێک ھەر ئەبێ بەزەییی تیا بێ  [١] \n\n\n١. ئەم پارچە شیعرە لە گۆڤاری (ڕۆژی نوێ)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "پەرێشانی", "poem_description": "١٩٥٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "وەرە ئەی چاوەکەم، ئەی گیانەکەم، یار \nوەرە ئەی خۆشەویستی جەرگی دڵدار\n\nلەگەڵما تاقە تۆزێ دڵ نەرم بە\nکەمێ ڕوو خۆش و گەش بەو بێ شەرم بە\n\nدڵ و چاوت ئەزانم دەستەمۆمن\nبە تەنیا ھەر زمانت سرکە بۆ من\n\nپەشێواو پەرێشانم بە جارێ\nلە چاوم خوێن، لە دڵ ئاگر ئەبارێ\n\nمنت کوشت بۆ سڵاوێ بۆ بەڵێنێ\nھەتا کەی کەس نەزانێ و وا بمێنێ\n\nبڵێ بمرە، بڵێ لێرە مەمێنە \nبڵێ لاچۆ، بڵێ ناوم مەھێنە\n\nئەگەر دۆستم، ئەگەر دوژمن بزانم\nئەوەندەم تێگەیەنە کامەیانم\n\nئەگەر خۆشت ئەوێم و ئیمتیحانە\nئیتر بەسمەو بەسەرکەوتووم بزانە\n\nئەزانم تۆش کە بێ یاری و بە تەنیای \nدڵت وێڵە بەڵام خۆت ژیرو وریای\n\nدەری ناخەی گرێ و پێچی خەیاڵت \nمنت چۆن دیوە تۆش ھەر وایە حاڵت\n\nبەسە ڕەحمت ھەبێ دەرحەق دڵی خۆت\nگوناھی خۆم و خۆت و دڵ بە ئەستۆت  [١] \n\n\n١. ئەم پارچە شیعرە لە گۆڤاری (شەفەق)دا بڵاو کراوەتەوەو ھەر لەو گۆڤارەشدا حسەین عارف کردوویە بە عەرەبی. بابەتی لێکۆڵینەوەیەکی دوکتۆر ئیحسان فوئادیش بوو لە کۆڕێکی ئەدەبیدا و لێکۆڵینەوەکەی لە گۆڤاری (بەیان)دا بڵاو کردەوە. پاشانیش لە کۆمەڵەی (شیرین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئاواتێک لە گوێ ڕووباری دیجلە", "poem_description": "١٩٥٦<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "چەند جوانە ھەڵبژاردەکەم \nناسکەو ڕوومەت پڕ بە دەم \nنەرم و شل و خڕو پڕە\nدڵ فڕێن و جەرگ بڕە\n\nئای چ خۆشە گەر یارم بێ\nتا نیوە شەو لە دیارم بێ\nبەو دەستانەی خۆی بۆم تێکا \nمن پێک ھەڵدەم بە دوای پێکا\n\nمەزەش ماچی سەر گۆنای بێ\nسەیرانگام بەژن و باڵای بێ\nلێوم بسووم لو لێوانی \nھەڵمژم دەم و زمانی\n\nگازی مەچەکیم دەس کەوێ\nجێ دانەکانم دەرکەوێ\nسنگم بچەسپێ لە سنگی\nھەڵی گوشم زۆر بە تونگی\n\nڕوومەت بخەم لە ڕوومەتی\nلەو کوڵمە نەرمەی ھەیەتی\nنوقمی دەریای دڵداری بین \nسەرخۆشی بەزم و یاری بین\n\nبە قاقای پێکەنینەوە \nبە ختووکەی شیرینەوە \nتاو تاو بە مستم پیاکێشم\nھەتا توڕە بێ و پیای کێشم\n\nتێر بە چنگ ھەڵی گڵۆفم\nمن کوژراوی ئاخ و ئۆفم \nبیتۆرێنم و ئاشت بێتەوە\nسەر لەنوێ تێ ھەڵچێتەوە  [١] \n\n\n١. بۆ شوێنە گومکێ ناوی (دیجلە)م لەم پارچە شیعرەدا ھێناوە، چونکە بە ھەڵە خستیانە سەر کچێک من مەبەستم ئەو نەبووە، ئەگینا مەبەست سلێمانی یە. لە کۆمەڵە شیعری (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ڕازی دڵ", "poem_description": "١٩٥٢<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "من باسی دڵی خۆم بۆ نەکردووی \nناوی دڵداریم لەلا نەبردووی\n\nلێم نەپرسیوی دڵت لە کوێیە \nکام دڵ بڕاوێک بۆت چاوەڕێیە\n\nلەلای ئەم و ئەو نەمخستوویتە ناو \nنەبووی بە تانەی بێگانەو ناسیاو\n\nنەشمتوانیوە بە یارت دانێم\nبۆیە نەمویستووە کەدانی پیا نێم\n\nبەڵام سەرنجم ھەمووی بۆ تۆیە \nچیی تر وترا بێ مەرجەو درۆیە\n\nبە قوربان ئیتر گەیشتە تینم\nتوانای تیا نەما دڵەی خەمگینم\n\nسوێندم بەو چاوەت کە چرای دڵمە \nئاگر خۆش کەری ھەستی بە کوڵمە\n\nنۆبەی وەستان و چاوەڕێم تەواو\nدوا پارچەی بەردی ورەم بوو بە ئاو\n\nبەجۆرێ کارت کردۆتە سەرم\nھرگیز ناتوانم بێ تۆ دەربەرم\n\nگەر شەیدایییە یا خۆشەویستی\nتۆ بۆ دڵی من یەکەم پێویستی\n\nکەچی تۆش بێ دەنگ وەکوو نەزانێ\nخەمی چەند تیایە دڵ بە پەنھانی\n\nوا لە داخی تۆ ئەسووتێم وەک مۆم\nسووچی ڕازێکت ھەر دەرنەکەوت بۆم\n\nبە دەس من بوایە دەورم ئەتەنێت\nنەمئەھێشت لەگەڵ کەس پێ بکەنیت\n\nلەگەڵ لەلایەک ناوت ئەھێنن \nمن ئەڵێی چەقۆ بە دڵما دێنن\n\nئەمەش نیشانەی مەیلێکی خەستە \nدیارە تۆ ژیری، ئەمەندە بەستە\n\nچی بکەم لەگەڵ تۆ ئەمەندە جوانی \nناوی بەزەیی ھەرگیز نازانی\n\nخۆزگە دڵی تۆ وەک ھی من بوایە \nئاخۆ ئەوساکە چیت بکردایە\n\nئەم شیعرە لای من ئەمەندە دێنێ \nوەک بۆمبا دڵتم بۆ ھەڵتەکێنێ  [١] \n\n\n١. ئەم پارچە شیعرە لە کۆمەڵە شیعری (شیرین)و پێشتریش لە گۆڤاری (رۆژی نوێ)دا بڵاو کراوەتەوە، ھەرچەند لەتەمەنی ٣٨ساڵیمدا وتوومە، یادی دڵدارییەکی بیست ساڵیمە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئەمانە لە فارسی یەوە وەرگێڕراون", "poem_description": "حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "١\n\nدوێ شەو تا بەیان لەیار ئاڵاوم\nئەمشەو لەگەڵ خەم لە جێ خزاوم\nداخەکەم ئەوەی تەمەن ئەنووسێ\nئەمڕۆی وەک دوێنێ لەسەر داناوم\n\n١٩٦٧\n\n\n\n٢\n\nوتم: گوڵی سوور شەرمت لێنایە \nبەر لەتۆ نێرگز لەبازاڕایە \nوتی: دەستووری شاھان نازانێ\nبەردەست پێش ئەخرێ، ئینجا پاشایە\n\n١٩٥٨\n\n\n\n٣\n\nکوڕ: \nئەی بابە: مەگەر ڕوومەتی جوانانت نەدیوە؟ \nچاوی بە کل و زوڵفی پەرێشانت نەدیوە؟ \nدووری و شەوی تەنیایی دڵ و ھەستی نەگرتووی؟ \nدەرکەوتنی ناکاوی نیگارانت نەدیوە؟ \n\nباوک: \nئەی ڕۆڵە: مەگەر سفرەیی بیِنانت نەدیوە؟ \nئەرکی ژن و گریانی منالاِنت نەدیوە؟ \nنەخزاویە کونی ژوورێ لە ترسی دەمی قەرزار؟ \nبێ پارەیی و ھاتنی میوانت نەدیوە؟ \n\n١٩٥٨\n\n\n\n٤\n\nتەنیا ماچ دزین خێر ئەداتەوە \nدوو جار قازانجە گەر بیداتەوە \n\n١٩٥٨\n\n\n\n٥\n\nکچ سەد لێو ئەبا بۆ جامە ئاوێ \nکەچی جارێ لێو نادا بە لاوێ \n\n١٩٥٨\n\n\n\n٦\n\nئەو کەسەی ڕۆژێک بە عەشق سووتابێ \nلە گڕی مەحشەر ھیچ ترسی نابێ \n\n١٩٥٨\n\n\n\n٧\n\nلە کاتی خۆیا منیش مناڵ بووم \nنەرم و ناسک و سەرگۆنا ئاڵ بووم\nئێستەش کە جوانی دەرچوو لە دەستم\nھەر لەو عەشقەیە مناڵ پەرستم \n\n١٩٥٨\n\n\n\n٨\n\nئەوەی پەرۆشی سەیری ڕوخسارە\nلە دانیشتنی تەنیشت بێزارە  [١] \n\n\n١. ئەمانە ھەموو لە کۆمەڵەی (دڵی کوڕان)دا بڵاوکراونەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "گیپە", "poem_description": "١٩٥٨<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئەڵێی مناڵم ئەمخەڵەتێنی \nئەمەندە ناوی خواردن ئەھێنی \nئێستەش پێم ئەڵێی گیپەت بۆ ئەکەم \nنان و چێشتی تۆم ناوێ گیانەکەم\n\nنە بۆقلەموون و نە کفتەی ناودار\nھیچی ناگاتە یەک چرپەی کەنار\nتۆ لەسەر کورسی دام ئەنێی وەک پیاو \nخۆت دوورەو پەرێز ڕائەگری بەناو\n\nمن دڵ سووتاوی پێکەنینێکم \nببێتە دەرمان بۆ برینێکم\nتۆ میوان ڕێک خە لە پۆلێک ڕووخۆش \nخۆشت شاگوڵ بە بۆ دڵەی بە جۆش\n\nھەریەکەی باس و ڕازێکی لا بێ \nدڵ و چاو و دەم تیا بەرەڵڵا بێ\nجاروبار ماوەی سرپەشی تیا بێ \nمیوانداری ڕاست ئەبێ ئاوا بێ"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "پاکانە", "poem_description": "١٩٥٨<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "چاوەکەم.. ھەرچەند تۆ بێ وەفا بی\nزۆر جار بۆ دڵم مایەی جەفا بی\n\nسەرەڕای چاکەش تۆ ھەر نەمناسی\nمن بە جێ بێڵی وا بە کەساسی\n\nھێشتا من لەسەر مەیلی جارانم\nخۆم بە مل کەچی پەیمان ئەزانم\n\nبا لە میوانیت من بەشدار نەبم\nبا منی بەدبەخت ون بم دیار نەبم\n\nبا بێگانەکان بکەی بە ھاودەم\nمنیش بە تەنیا ببم بە ھاوڕێی خەم\n\nتۆ لە بەر چاوی من ھەر ناکەوی \nچۆنم خۆش ویستووی لای من ھەر ئەوی\n\nبا خزمەکانت جنێوم پێ بەن\nلە بەر چاوی تۆ سەد تانەم لێ بەن\n\nبا کە منیان دی زمان دەربێنن \nبە ئارەزووی دڵ بێن بمشکێنن\n\nھێشتا من ھەرچی بۆنی تۆی لێ بێ \nسەرمی ئەدەمێ ئەدەمی با چەقۆی پێ بێ\n\nبا ھەرچیم ھەیە بۆ تۆم دانا بێ\nبا لە ڕێی تۆدا پوولم نەمابێ\n\nبا سەیرم بکەی بە گرژو مۆنی \nلە ڕێیش پێم بگەی ھەر نەڵێی چۆنی\n\nھێشتا من زیاتر بۆت بە پەرۆشم\nبۆ خۆشی دڵی تۆ تێ ئەکۆشم  [١] \n\n\n١. لە کۆمەڵەی (شیرین)دا بڵاو کراوەتەوە. کراوە بە گۆرانی بەدەنگی هونەرمەند ئازاد مەولود لەگەڵ تیپی مۆسیقای زانکۆی سلێمانی."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "نامناسی", "poem_description": "١٩٥٨<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "من تۆم پێ گەیان..\nتۆم شارەزا کرد لەڕێگەی ژیان..\n\nمن تۆم ڕزگار کرد لە دەس کەساسی \nکردمی بەو کوڕەی کە خۆت بناسی\n\nگیانم بەخت کرد تۆم ھێنایە ناو\nخۆم نەکرد بە ژن تا تۆم کرد بە پیاو\n\nئەزانی چەندم بەرز کردیتەوە \nوات لێ ھات کەمن نەناسیتەوە\n\nحەز ناکەی تاکو بەلاشتا بڕۆم\nپێت شەرمە بڵێی خۆشەویستی تۆم\n\nوەنەبێ ئێستەش بۆ تۆ سووتابم\nوەک خۆشەویستی جارانت مابم\n\nنەخێر پاش ئەوەی کە باش ناسیمیت \nبە پێچەوانەی ئارەزوو دیمیت\n\nئیتر ئەو نرخەت لەلای من شکا\nچی پەیمانت بوو ئابڕووی تکا\n\nبەڕووی زەردەوە یەیتەوە بۆ لام\nبەو نیازەی کە من دۆستەکەی ئەوسام\n\nچەنکە بەئاسان دڵت لێ سەندم\nلات وایە دایم لەسەر تۆ بەندم\n\nبە تەما نەبی بگەڕێیتەوە\nدڵیسم داخست نەوەک بێیتەوە\n\nمن نەشێتی تۆم، نە شێتی جوانیت\nبە ھەڵەدا چووم بە چاکم زانیت\n\nتازە من لە کوێ و دڵداری لە کوێ\nدڵ تۆزێ گۆشتە، پۆڵاش بێ ئەسوێ  [١] \n\n\n١. ئەم چارچە شیعرە لە کۆمەڵەی (دڵی کچان)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "دیاری", "poem_description": "١٩٥٩<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "گیانەکەم دیاریت بۆ من ناردبوو\nبۆیمباخێکت ھەڵبژاردبوو\n\nبەیانی جەژن ماچم کرد، بەستم\nبەڵام بۆیمباخ نەبوو مەبەستم\n\nمن ویستم دەستی خۆت لە ململ بێ\nنەک پارچە پەڕۆ بی پەت چنرابێ  [١] \n\n\n١. ئەم چارچەیە لە گۆڤاری (نەورۆز)و لە کۆمەڵە شیعری (شیرین)دا بڵاو کراوەتەوە. بابەتەکەی پەیوەندی بە خۆمەوە ھەیە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئێستەش", "poem_description": "١٩٥٩<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "کە من تۆم دی مناڵ بووی وەک چرۆ بووی\nلەبەر دەرگا خەریکی ھەڵمەقۆ بووی\n\nنیشانەی جوانی ئێستەت تیا دیار بوو\nکە ھەڵوێست و سەرنجی ھەرزەکار بوو\n\nمنیش لەو کاتەدا تۆم دی بە ڕێکەوت\nلە دڵما خۆشەویستی ڕووتی تێ کەوت\n\nئیتر لەو ساوە قیبلەی چاوی من بووی\nلەبەر چاوو دڵم بووی، گەرچی ون بووی\n\nشوکور ئێستا بە جوانی ناوبراوی\nلە بەر چاوی و پەسەندی پیرو لاوی\n\nبە باڵا بەرزو گەردەن بەرزو ڕێکی\nبە لا چاوێ دڵی لاوێ ئەپێکی\n\nلە جوانیدا ئەمەندەت پێ بڕاوە\nلەلای ھیچ کەس گومانی تیا نەماوە\n\nئەرێ توخوا دڵیشت چی ئەزانێ\nئەگەر ھەستێکی تیایە دانی پیا نێ\n\nئەوانەی بۆت پەرۆشن لەشکرێکن \nمەزانە ھەر بە تەنیا چەند کەسێکن\n\nلەبیرت بێ کەوا شوێنم دیارە\nیەکەم تیرت لەلای من یادگارە\n\nلە دڵتا قوژبنێکم پێ ڕەوایە\nدەمێکە تێ ئەکۆشم بەو ھیوایە\n\nھەموو کاتێ بەشوێن تۆدا گەڕاوم\nدە تۆش خۆت دەرخە جارجار ھەردوو چاوم\n\nئەگەر توانیم، دڵیشت لێ ئەسێنم\nئەگەر نەمتوانی تا ھەم وا ئەمێنم\n\nئیتر زۆر بەختیارو شادمانم\nکە ئێستا تۆ بە خوای شیعرم ئەزانم  [١] \n\n\n١. لە گۆڤاری (رۆژی نوێ)و لە کۆمەڵە شیعری (شیرین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "پارە", "poem_description": "١٩٥٩<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئێستا تەمەنم خۆی لە چل داوە\nلەبەر دەروازەی پیری وەستاوە\nبەڵام ئەو کاتەی کە ھەرزەکار بووم\nپەرۆشی بەزمی دڵداری و یار بووم\n\nئاواتێکم بوو زۆر پاک و بێ گەرد\nنەک وەک ئاواتی سەرسەری و نامەرد\nگەڕام بۆ یارێ کە وریاو جوان بێ\nھاودەمی ڕێگای سەختی ژیان بێ\n\nگەلێ جوان ھەبوو ئەو مەرجەی تیا بوو\nکەمن لە دڵما بڕیارم دابوو\nبەڵام ھیچ کامیان بۆ من ڕام نەبوو\nھیچ کامیان منیان بە مەرام نەبوو\n\nبیرم کردەوە ھۆی جوانییش نییە\nزۆر جوانم دیبوو بەم کڵۆڵییە\nکەچی ئەوانەی کە ناشرینن\nخێر لە باوەشی جوانان ئەبینن\n\nوتم پێویستە خاوەن ھونەر بم\nھۆنراوەم ھەبێ، پێی بەھرەوەر بم\nنووسینی وام بێ دڵ پێی ھەڵپەڕێ\nخەڵکی بۆ ناوو شوێنم بگەڕێ\n\nبەڵێ چۆن ویستم ناوبانگم دەرکرد\nدەرکەوتم، شوێنم بۆ بەرەوژوور برد\nبەڵام ھیچ دڵێ نەکەوتە داوم\nھەروا مامەوە ھەروەکوو ماوم\n\nبە کورتی گەلێ دەوری وام بینی\nلە ھیچ دەورێکیان خێرم نەبینی\nڕۆژێ لە پڕا کەوتەوە بیرم\nکە من بێ پارەو لات و فەقیرم\n\nھیچ ھێزێک نییە بە وێنەی پارە\nبۆم ڕابکێشێ دڵی ئەو یارە\nچەنکە دەستووری ئەم قەڕنە وایە\nپارە ھونەرە، جوانە، ئازایە\n\nئێستا کەوتوومە گێژی پارەوە\nدایم وام بە دووی مام دینارەوە\nھەرچەند پیریش بم کە پارەدار بم\nئەبێ مسۆگەر خاوەنی یار بم  [١] \n\n\n١. لە کۆمەڵە شیعری (شیرین)داو، پێشتریش لە ڕۆژنامەی (ژین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "تەنیایی", "poem_description": "١٩٦٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "چۆن ئەبێ یارم نەبێ\nسەیری ڕوخسارم نەبێ\nئەم ھەموو جوانەش ھەبێ\nبەشی منی تیا نەبێ\nھەتا ماوم ھەروا بم! \n\nبۆچی ھەرچی مەینەتی\nجیھان ھەیە، بۆمن بێ\nھەرچی من قینم لێی بێ\nدەستی لەسەر گەردن بێ! \n\nبۆچی لەناو ئەم ھەموو\nکوڵم ولێوە جوانەدا\nجێگە ماچێکم نەبێ\nلە ڕووی ئەم جیھانەدا! \n\nنە ئاوڕی ڕێ وبانێ\nنە زەردەخەنەوگیانێ\nنە پێکەنین نە ھاودەم\nنە ھاوبەشی خۆشی وخەم\nئەم شەوە ڕەش وتاڵە\nڕۆژ کەمەوە بەم حاڵە\n\nھەر ئەبێ یارم ھەبێ\nخۆم کێم ئەوێ ئەوە بێ\nھەر ئێستە بەم قینەوە\nبەم دڵە خوێنینەوە\nئەچم ناحەزم ئەخم\nبە تاقانەکەم ئەگەم  [١] \n\n\n١. لە گۆڤاری (رۆژی نوێ)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "گلەیی", "poem_description": "١٩٦٠<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "بڕۆ ھەی دڵ رەقی زۆرزانی سەربەست\nبڕۆ ھەی شەڕکەری بێ ترس ودەربەست\nلە کوێوە وەک بەڵا بۆ من پەیابووی\nلە بەر چی بوو منت تووش کرد کە وا بووی\n\nئەرێ تو خوا ئەمەندە چۆن ئەزانی\nچ مامۆستایە ھێندەی تێ گەیانی\nدڵت چۆن ڕێ ئەدا بەم جەورە فێری\nلە خۆت چۆن ڕائەپەرمووی، وا ئەوێری\n\nئەوانەی پێت ئەڵێن سادەو ھەژارە\nلە من پرسن زمانم زۆر لە بارە\nئەزانم چەند بزێوێ و چەند نەھەنگی\nسنووری خۆت ئەزانی چۆن ئەجەنگی\n\nئەڵێم سەد ئاخ ئەوەندەی دڵ فڕێنی\nئەوەندەش بێ وەفایی و دڵ شکێنی\nئەوەندەی شارەزای ڕێگەی ژیانی\nئەوەندەش مەکری دڵداری ئەزانی\n\nبەڵام من لەم مەبەستە، شینی خۆمە\nکە باسی سەرزەنشتی کاری تۆمە\nھەزار دەردی سەرت ھێناوە بەردەم\nکە چی سەیرم ئەکەی بێ دەنگ وبێ خەم\n\nبە ڕاستی تاکو تووشی تۆ نەبوو بووم\nوەکو سەیرم ئەکەی وا تێک نەچوو بووم\nئەوا دەرمان ودەردم دایە دەست خۆت\nدە پێمان ڕابوێرە چۆن لوا بۆت  [١] \n\n\n١. بۆ کچێکم وتووە کە بە ئیمزای (داخ لە دڵ)لە گۆڤاری (رۆژی نوێ)دا ئەینوسی لە کۆمەلەی (شیرین)وپێشتریش لە گۆڤاری (رۆژی نوێ)دا بلاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "جوانی و ژیان", "poem_description": "١٩٦٠<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "خۆشەویستەکەم ئەوەندە جوانە\nنموونەیەکی دەستی یەزدانە\nسەرنجی پیرو لاو ڕائەکێشێ\nکەس نی یە ئاخی بۆ ھەڵنەکێشێ\n\nداخەکەم بەڵام دڵی ناسکە\nیەک جار سڵ ئەکا، ئەڵێی ئاسکە\nھەر لە خۆیەوە خۆی ئەتۆرێنێ\nئەم ھەموو بیانووە لە کوێوە دێنێ\n\nقوڕ بە سەر کەسێ کەوتۆتە داوی\nدایم جەھەنەم وا لە بەرچاوی\nدیارە ئەو کەسەش منی ھەژارم\nوە ھای لێ کردووم لە ژین بێزارم\n\nھەزارجار ئەڵێم ئیتر نایدوێنم\nناچم بەلایاو ناوی ناھێنم\nکەچی ھیچ جارێک بۆم ناچێتە سەر\nنا چارم زیاتر شانی بەمە بەر  [١] \n\n\n١. لە کۆمەڵەی (دڵی کچان)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "جەژنی پیریم", "poem_description": "١٩٦٠<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئۆخەی کە پیربووم..\nچەند ساڵ بوو لەبەر لاوی ئەسیر بووم\n\nمن گەنجی وپیریم وەکوو یەک وایە\nئەو گوڕی عەشقەم ھەر لە دڵمایە\n\nبە گەنجی ئەبوو خۆم بسووتێنم\nئێستە وەک پشکۆ لای خەڵک ئەنوێنم\n\nجوانیم ئاودرا بە ئاخ وبە داخ\nپیری وھۆنراوەم پێ گەیان وەک باخ\n\nسەرو ڕیشیشم وەکوو دڕک وداڵ\nبوون بە ھاودەمی گوڵی دڵی ئاڵ  [١] \n\n\n١. لە رۆژنامەی(ژین)و کۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بۆ گیانی سەعدی", "poem_description": "١٩٦٠<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "عەشقی گەلێ کەس وەک بولبول وایە\nما خۆلانێکی لە چوار پەلایە\n\nلەم چڵ بۆئەوچڵ ئەسوڕێتەوە\nلەسەر ھیچ چڵێ نامێنێتەوە\n\nھیچ وەفای نییە بۆ تاقە گوڵێ\nبێ سەرەنجامە عەشقی زۆر بڵێ\n\nمن وەک پەروانەی پەڕ و باڵ سووتاو\nبێ دەنگ لە دەوری چرای ھەڵگیرساو\n\nلەوەش بەتین تر ھەر ئەڵێی مۆمم \nھەتا ئەسوتێم ھەر لە جێی خۆمم\n\nبە درۆ نەبووم بە قوربانی کەس\nخۆم نەداوەتە دەس ھەواو ھەوەس\n\nتا ئێستاش ڕازی دڵم پەنھانە\nدۆستم نەبۆتە تانەی بێگانە\n\nخۆزگە ئەم عەشقەی لە کەللەمایە\nبە ھۆنراوەیەک پوختەم کردایە\n\nئەوسا بە ڕاستی بایەخدار ئەبوو\nلەلای ئەھلی دڵ وەک ڕۆژ دیار بوو\n\nبەڵام داخەکەم کەشیعرەکانم\nزۆر پەرێشانم وەکوو ژیانم  [١] \n\n\n١. ئەم پارچەیە لە کۆمەڵەی (دڵی کچان)دا بڵاوکراوەتەوە. ھەوێنەکەی لەپارچە شیعرێکی بۆستانی سەعدی خۆیەوە وەرگیراوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "من و یار", "poem_description": "١٩٦١<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "خۆشەویستەکەی دوێنێم\nخۆشەویستی سبەینێم\n\nچاکیتم لەبەر چاوە\nجێم بە جیا بۆ داناوە\n\nکەمن حەزم لە تۆ کرد\nجوانیت بوو کەدڵمی برد\n\nبە ڕەوشت و ھەستی بەفام\nھەمووت یەک یەک نیشان دام\n\nمنیش خۆم دایە دەست تۆ\nبەم گڕەت بووم بە پشکۆ\n\nنەبووی بە کۆسپی سەر ڕێم\nھێزت زیاتر ئەدا پێم\n\nبە گریان ئەتترسانم\nبە ترسان نەتگریانم\n\nڕۆژانی ناو زیندانم\nئازاییت ئەبزوانم\n\nنەپاڕایتەوە لەکەس\nوەک کەساسێکی بێ دەس\n\nبەرامبەر وەردیانەکان\nھەروەکوو شێر ئەتنەڕان\n\nکۆرت بە ژنان ئەبەست\nئەتوت ئەگەین بە مەبەست\n\nنامەت ھەمیشە جوان بوو\nھەمووی پاڵ پێوە نان بوو\n\nڕابەری فرمانم بووی\nدەنگی ھاوڕێکانم بووی\n\nگیانە ئێستەشوسایە\nچونکە باوەڕمان تیایە\n\nشادمانین تا مردن\nبە پاکی و خەبات کردن\n\nجا پێویستە تێکۆشان\nبگۆڕین وەکوو ژیان\n\nلەباتی لەش و پەلمان\nمێشک بخەینە فرمان\n\nدوژمن لەسەر شانمان بوو\nپەلی لەسەر گیانمان بوو\n\nئێستەش کە دەرکراوە\nھەزار داوی داناوە\n\nپیلانی ئەخاتە کار\nتا بێتەوە بۆ سەر شار\n\nپێویستە زۆر ووردبین بین\nچاوکراوەو بەتین بین\n\nئای چەند خۆشە تێکۆشان\nتێکەڵ بن لەگەڵ فرمان\n\nپێویستی بەرچاوت بێ\nوەکوو نان و ئاوت بێ  [١] \n\n\n١. لە کۆمەلچەی (شیرین)و پێشتریش لە گۆڤاری (ڕۆژی نوێ)دا بڵاو کراوەتەوە. بۆ سەبری خێزانمم وتووە. کامەران موکری لە داوێنیەوە لە گۆڤاری (ڕۆژی نوێ)دا نووسیبووی ئەبوو بۆ دایکتت بووتایە و ڕێزی لەو ھەموو مەینەتە گرتبوو کە دایکم بۆی کێشام و لە ساڵانێکی سەختدا زیندان بە زیندان بە دوامەوە بوو. شایانی ووتنە دایکم سامانێکی زۆری فۆلکلۆرو قسەی نەستەقی لەبەر بوو. بۆیە گفتم بە کامەران دا ئەگەر بۆم ھەڵسووڕێ ئەیاننووسمەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بۆ جوانێکی کڵۆڵ", "poem_description": "١٩٦١<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئەی تاقە شۆخی بێ کەس و لانە\nبەر چەپۆک کەوتووی دەستی زەمانە\n\nتەنیا پەپولەی ھیلاکی با ڕەش\nزەرد ھەڵگەڕاوی ڕووخۆشی چاوگەش\n\nڕوومەت بە تۆزی مەینەت تەماوی\nدڵبرینداری چاو فرمێسکاوی\n\nشێوەی ژیانت وەکو ئاوێنە\nلە ڕووتا دیارە بووە بە وێنە\n\nنازانی چی بکەی کەوا داماوی\nھەرچەند کە ژیری، بەڵام ترساوی\n\nئەچیتە سایەی گەڵای ھەر دارێ\nئەبییە نیشانەی جۆرە پلارێ\n\nدڵسۆزێ نییە کە ھاودەمت بێ\nلەم گێژاوەدا یاری خەمت بێ\n\nئێستە ئەتەوێ بحەسێیتەوە\nتۆزێ پشوو بەی، بگەشێیتەوە\n\nئەو ئاواتانەی پەروەردەت کردوون\nلە گۆشەی دڵتا جێگەت بۆ گرتوون\n\nببووژێنەوە ھەروەکو جاران\nبگەیتەوە ناو کاروانی یاران\n\nمنیش یەکێکم لەو ھاورێیانە\nکە گەردوونی بەد قینی لێیانە\n\nتا ئێستا ھەرچەند ھەنگاوم ناوە\nدەستی ڕۆزگار ھێناومیە دواوە\n\nئێجگار زەبوون و بێ ھێزو پەستم\nتوخوا بێ دەستت بخە ناو دەستم\n\nئەم بەینە ببین بە ھاوڕێی گیانی\nھاندەری یەک بین بۆ کامەرانی\n\nھەتا ئامانجی دڵ دەسگیر ئەبێ\nھیچ نەبێ دڵمان لای یەک ژیر ئەبێ  [١] \n\n\n١. ئەم پارچە شیعرە لە گۆڤاری (ڕۆژی نوێ)دا بڵاوکراوەتەوە. بۆ کچێکم نووسیووە کە بە ئیمزای (داخ لە دڵ)لە گۆڤاری ناوبراودا ئەینووسی. ئەم کچە پێشتر تەڵاق درا بوو وە شووی کردبوەوە و لە ساڵەشدا مێردی دووھەمی مردبوو تا ئێستاش کڵۆڵی بەری نەداوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "چاوەڕوانی", "poem_description": "١٩٦١<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "دوێنێ تا درەنگ چاوەڕێم کردی\nزۆر پەرێشان بووم کە ڕانەبووردی\n\nگەلێ جوانم دی ھاتن تێپەڕین\nھەموو بۆ یاری خۆیلن پێکەنین\n\nتەنیا من نەبێ بە چاوەڕوانی\nدواییم بە ڕۆژو بە ڕێبوار ھانی\n\nنەزەردەخەنەو نە تیلەی چاوێ\nنەترپەی پێ یێ، نەڕووی ناسیاوێ\n\nدڵی خەمگینم ھەر نەکرایەوە\nچی خەفەت ھەبوو بۆ من مایەوە\n\nئەڵێی دوژمنت کەوتۆتە بەردەست\nیاریی پێ ئەکەی بە دەستی مەبەست\n\nنەوا ھاتوچووی گەرم و بێ عاری\nنە خۆ ون کردن وا بە یەک جاری  [١] \n\n\n١. ئەم پارچە شیعرە لە گۆڤاری (ڕۆژی نوێ)و لە کۆمەڵەی (شیرین)دا بڵاوکراوەتەوە. ئاوێنەی دەروونی کاک بەھجەت بابانە کە بە درێژاییی ڕۆژی چاوەڕوانیی خۆشەویستەکەی کردبوو –ئێستە خێزاننیەتی –ونەچووبوو بۆ لای."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "بە جوانی مەنازە", "poem_description": "١٩٦١<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "کە من خۆشم ئەویستی تۆ نەزان بووی\nوەکو بەرخۆلەیەکی بێ زمان بووی\n\nئەگەر من تۆم بە دەریادا بدایە\nلە دڵتا وا بوو دڵداری وەھایە\n\nمنیش ھۆشم ھەموو لادایە لای تۆ\nوەکوو گوڵ پێم گەیانی زۆر لە سەرخۆ\n\nھەتا ناسرایت وجوانیت کەوتە بازاڕ\nوەکوو ھەنگ تێت ورووژا سووکە کڕیار\n\nئیتر کەوتیتە بیانوو بۆڵە کردن\nلە ڕیزی دۆست فڕێت دام بووم بە دوژمن\n\nلە پاش من چەندی کەیشت دەربەدەر کرد\nگەلێکت تووشی خولیاو دەردی سەر کرد\n\nبەڵام ئۆخەی شوکر ئەو جوانی یەت ڕۆی\nھەموو ئامانجی تۆی تێکدا لە گەڵ خۆی\n\nئەوەی سامانی تۆ بوو وا بەسەرچوو\nکە جێگەی خۆی نەگرت، ڕۆیشت ودەرچوو\n\nلە کاتێکدا کە تۆ کەوتویتە کز بوون\nھەزاران جوانی تازە پێگەیشتوون\n\nئەبێ تۆش داخی سەیری خەڵک بچێژی\nئەبێ فرمێسکی تەنیایی بڕێژی\n\nچەکی جوانیت کە خەڵکی دیل ئەکرد بۆت\nلە کیست چوو، بە تەنیا بگری بۆ خۆت  [١] \n\n\n١. ئەم پارچە شیعرە لە کۆمەڵەی (دڵی کچان)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "یار تۆراوە", "poem_description": "١٩٦١<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "من ویارەکەم یەک دڵ وگیانین\nلە خۆشی وخەمی یەکتر ئەزانین\n\nلە گەڵ ئەوەشا ماندووی زۆرانین\nخەریکی شەڕو بۆڵەو تۆرانین\n\nلە پێش ئەوەدا کە ئاشت بینەوە\nبۆ شەڕێکی تر کۆ ئەبینەوە\n\nبەینی من وئەو ئەوەندە تێکچوو\nناوبژی کەریش پەست وماندوو بوو\n\nبەڵێ ئەو عەشقەی کە تامی تیا بێ\nلای من بێ گومان ھەر ئەبێ وابێ\n\nدڵداریی گەرم وبەتین ئاوایە\nلەمە بەولاوە پیشەی ساوایە\n\nپلەی ئەندازەی دڵداری خەمە\nچەند خەفەت بخۆی ھێشتا ھەر کەمە  [١] \n\n\n١. ئەم پارچە شیعرە لە گۆفاری (ڕۆژی نوێ)دا ولەکۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "یاری من", "poem_description": "١٩٦٢<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "دڵم بۆ خۆش نەبێ ئەو دڵفڕێنە\nکە ڕوخساری بە وێنەی بەفروخوێنە\n\nئەوەی لاوان بە ڕێز بۆی ڕائەوەستن\nبە بێ شەرمی چەقی ڕێی لێ ئەبەستن\n\nئەوەی گوێی پڕ لە دەنگی ئۆف وئاخە\nلە دەست ئەو ڕێ گرانەی دڵ بە داخە\n\nئەوەی سەیری ئەکەن ڕوو گرژو مۆنە\nلە کەس ناپرسێ ئایا دەردی چۆنە\n\nکەچی ھەر ئەو فریشتەی سەر زەمینە\nبەرامبەر من دەمی پڕ پێکەنینە\n\nھەموو کاتێ لە گەڵما ڕووی گەزۆیە\nبەڵێن وچاوەڕوانی و ھات وچۆیە\n\nبەڵێ ئەوسا کە بینیم کاری خۆی کرد\nسوپای جوانیی ھەتا بنکەی دڵم برد\n\nئیتر خولیا بوو لێم چۆنی بناسم\nلە کوێوە تێی گەیێنم وا کەساسم\n\nئەبێ چۆن دەسەڵاتم بێ بە سەریا\nکە بەرگی خۆشەویستی کەم بەبەریا\n\nبەڵام ئێستا ئەمەندە شادمانم\nئەڵێی خاوەن کلیلی ڕووی جیهانم\n\nلە خۆشیی نۆبەرەی&#39;ئا&#39;ی خۆشەویستی\nلە خۆشیی ئەو دڵەی ئەو شۆخە ویستی\n\nلە گەڵما ھاوبەشی دەردی ژیانە\nلەلای وایە جیھان بێ من زیانە\n\nئەوا ئێستاکە نوقمی شادمانیم\nلە بەختم زۆر ئەترسم تا بەیانیم  [١] \n\n\n١. ئەم پارچە شیعرە لە گۆفاری(شەفەق)و لە کۆمەڵەی (شیرین)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "خۆت مەشارەوە", "poem_description": "١٩٦٢<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "خۆت مەشارەوە\nیاری منی..\nگوڵێکی نازداری منی..\nدەرمانی ئازاری منی\n\nفەرموو ئەوە گیان، ئەوە ماڵ\nھەرچی بڵێی ئەیکەم بە ساڵ\nھەر خۆتم لێ مەشارەوە\nدام مەنێ بەو ئازەرەوە\n\nبەرگەی ھەموو دەردێ ئەگرم\nکە پێم بڵێی بمرە، ئەمرم\nبا ڕوو گرژ بی، با مۆن بی\nبا دڵی خۆت ویستی چۆن بی\n\nچی ترش وتاڵە پێم بڵێ\nشەرتە من ھەر بڵێم بەڵێ\nھەر خۆتم لێ مەشارەوە\nمەمگێرە بەم ئازەرەوە\n\nئەزانی کە ون ئەبی لێم\nمن چەند بەدووتا ئەگەڕێم\nچەند وێڵ وسەرگەردان ئەبم\nچەند تووشی ماخۆلان ئەبم\n\nھەزار بیانوو ئەخەمە ناو\nکە تۆی پێ بێنمەوە بەرچاو\nتکایە خۆت مەشارەوە\nدەرکەوەو ئاشت مەبەرەوە  [١] \n\n\n١. لە کۆمەڵەی (دڵی کچان)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "چاوو ڕاو", "poem_description": "١٩٦٢<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "لەلای باوکی ئەڵێ (مەدھۆش)کوڕێکی چاک و وریایە\nزمانی خۆشە، ھەرزانجانە، ئیشی جوانە، وەستایە\n\nلەلای دایکی ئەڵێ(مەدھۆش)بەڕاستی زۆر قسەی خۆشە\nخەمی دنیای نییە، زۆر دڵتەڕەو، دایم لە سەرخۆشە\n\nلەلای خوشکی ئەڵێ(مەدھۆش)چ چاوباشقاڵ وشەیتانە\nچ قینم لێیەتی ئێسک گرانەی زۆڵی زۆرزانە\n\nلەلای کاکی ئەڵێ(مەدھۆش )لە کوێیە! خۆزگە ئەمناسی\nئەوەندەی ناو ئەبەن، مێشکم یەشێ، نە بڕایەوە باسی\n\nلە لای پووری ئەڵێ(مەدھۆش)فەقیرەو خزمی خۆمانە\nکە دیت ئەحواڵی پرسە نەک نەخۆش بێ ئەو بەسەزمانە\n\nلە لای خەڵکیش ئەڵێ (مەدھۆش)ئەڵێن بۆ شەخسێ سووتاوە\nبە جارێ حورمەت و ھۆش و دڵو گیرفانی داناوە\n\nلەلای خۆشم ئەڵێ شێتی، عەزێتی خۆت نەدەی چاکە\nلە جێی خۆت دانیشە، خۆت لێ نە گۆڕێ، ھۆشێ پەیدا کە\n\nلەلای خوا چی بڵێ ئاخۆ دڵی خۆی چیی تری تیایە\nمنیش خۆشم ئەوێ بێ دەنگ، ئەویش ھەرچی بڵێ، وایە"}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "نازانێ", "poem_description": "١٩٦٢<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "حەز ئەکا سنگ وبەرۆکی جوان بێ\nبە گەردانەیەک بڕازێتەوە\nداخەکەم نرخی جوانی نازانێ\nبە ئاڵتوون گەوھەر ئەشارێتەوە  [١] \n\n\n١. ئەم پارچە شیعرە لە کۆمەڵەی (دڵی کچان)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "سەرمەشقێک بۆ سامانی کوڕم", "poem_description": "١٩٦٢<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "کەوێ لەسەر بارەدار\nکە ئەیانهێنا بۆ شار\n\nوتی بەو کەرەی ژێری\nتۆ بە بارھێنان فێری\n\nئەمەندەت بار ھێناوە\nھەموو پشتت ڕووشاوە\n\nمن ھەمیشە لەسەر شاخ\nئەخوێنم زۆر بە دەماخ\n\nبۆ کام جێ خۆشە ئەڕۆم\nکام ئاوێ سازە ئەیخۆم\n\nیا لەبەر دیوە خانام\nلەناو قەفەزی جوانام\n\nکەرەی ھەژاری ژێر بار\nبەم جۆرە ھاتە گفتار\n\nمن پێم خۆشە ژێر بار بم\nنەوەک پیاوی زۆر دار بم\n\nبێگانە بمبا بۆ ڕاو\nبرای خۆم بخەمە داو\n\nڕەنگە پێم بڵێی کەرە\nپێی خۆشە کە باربەرە\n\nکە مرۆڤ مافی نەبێ\nکەر لە کوێ ڕزگار ئەبێ\n\nمن ئەژیم بە ڕەنجی شان\nلەشم سووکە بۆفرمان\n\nتۆ سەربەست لە دایک بوویت\nبەڵام بە دیلی مردوویت  [١]  \n\n\n١. لە کۆمەڵەی (شیرین)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "ئاخ پەنجەت", "poem_description": "١٩٦٢<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "بەوەم زانی کە دەرزی چوو بە دەستا\nکە چاوتم دی لە جەرگم کسپە ھەستا\n\nئەوەندەی خوێن لەبن نینۆکی تۆ ھات\nئەوەندەش خوێن لە چاوی من نەوەستا\n\nلە داخی ئەزیەتی ئەو پەنجە جوانەت\nئەجەنگم من لەگەڵ دەرزی و مقەستا\n\nدڵی من ناسکە وەک دەست و پەنجەت\nدڵی تۆ زۆر ڕەقە وەک دەستی وەستا\n\nسەرت داخستبوو پەنجەت ئەجووڵان\nدەمم بەست و لە چاوم فوارە ھەستا\n\nھەتا من ھەم لەبەر چی خۆت جل ئەدووری\nھەموو فرمان و فەرمان وا لە دەستا\n\nبە خۆشی تۆ خەیاتییم لا پەسەندە\nدەسم لێ بەر نەداوە تاکو ئێستا  [١] \n\n\n١. ئەم پارچە شیعرە لە کۆمەڵەی (دڵی کچان)دا بڵاوکراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "شەوی بەرات", "poem_description": "١٩٦٣<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "ئەمشەو شەوی بەراتە\nشەوی خۆشی و خەڵاتە\n\nوا مناڵان ئەگەڕێن \nدەس بە دەرگاوە ئەنێن\n\nمنیش ھاتوومە دەرگات\nتا بەرم کەوێ بەرات\n\nئەمشەو شەوی بەراتە\nشەوی خۆشی و خەڵاتە\n\nبەراتی من جیایە\nنە فلس و نە خورمایە\n\nلە باتی فلس و عانە\nسەیرێکی ئەو چاوانە\n\nلە باتی دەنکە نوقوڵ\nزەردەخەنەی لێوی گوڵ\n\nتۆش دڵی من مەشکێنە\nوەرە دەرێ بمدوێنە\n\nبەو دەست و پەنجە جوانە\nیەک نامەی بچکۆلانە\n\nبینووسە لە پەناوە\nگەر ڕێ نەبوو بیهاوە\n\nبۆ ئەم دڵە بێکەسە\nبەرات ھەر ئەوەم بەسە\n\nوەک یاسین ھەڵی ئەگرم\nئەیخوێنمەوە تا ئەمرم\n\nبەو خێرە لای کردگار\nدوعام ئەکەوێتە کار\n\nئەوەندەی تر جوان ئەبی\nڕوو سووری جیهان ئەبی\n\nئەم شەو شەوی بەراتە \nشەوی خۆشی و خەڵاتە  [١] \n\n\n١. ئەم پارچە شیعرە لە کۆمەڵەی (دڵی کچان)دا بڵاو کراوەتەوە."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "لەگەڵ تۆمە", "poem_description": "١٩٦٣<br> حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "کچی جوان من ئەگەر بێ کاروبار ماوم، لەسەر تۆیە\nئەگەر تێھەڵدراوم، دڵ شکێنراوم، لەبەر تۆیە\nبەیانی تاکو ئێوارە بە چاوەڕوان لەبەر دەرگام\nبەشەو تاکو بەیانی بێخەون چاوم لەسەر تۆیە\n\nھەموو خزمان و دۆستانم لە من تۆراوو لالووتن\nلەلای بێگانەو یاران کە بەدناوم لەسەر تۆیە\nدەمێ کۆڵان بە کۆڵان ھەروەکوو دز خول ئەخۆم بێدەنگ\nدەمێ یاساوڵی سەر ڕێگە وەستاوم لەسەر تۆیە\n\nکە یاران پێم ئەڵێن تۆ بۆچ وەھات لێ ھاتووە بەدبەخت\nلەشەرما ھەروەکو بت، بێ وەڵام ماوم لەسەر تۆیە\nبەبەردەرگاکەتا تێپەڕ ئەبم سەیرێکی ڕووم ناکەی\nلەلای ووردو درشتی ناوچە ناسراوم، لەسەر تۆیە\n\nدەبا جارێک بڵێی فەرموو، وەیا جارێک بڵێی لاچۆ\nلەسەر وورتەی وەڵامێکا کە داماوم، لەسەر تۆیە\nبە چاوی سووکەوە سەیرم مەکە، نرخم لەسەر دانێ\nبە یاری تۆم ئەزانن خەڵکی، من ناوم لەسەر تۆیە  [١] \n\n\n١. کە بەناو ڕەشنووسە کۆنەکانما ئەگەڕام بۆ ھەڵبژاردنی ھەندێکیان تا بیانخەمە ناو ئەم کۆمەڵەوە. ئەم پارچەیە یەکێ بوو لەوانەی دڵم گرتنی."}, {"poet": "حەمە عەلی‌ کوڕی‌ محەمەدی‌ حاجی‌ مستەفای‌ قوربانی", "poet_description": "['ناو : حەمە عەلی\\u200c کوڕی\\u200c محەمەدی\\u200c حاجی\\u200c مستەفای\\u200c قوربانی', 'لەدایکبوون : ٢٦١٨-٢٦١٩ی کوردی، سلێمانی', 'کۆچی دوایی : ٧ی ڕەشەمەی ٢٦٩٣ی کوردی', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەدھۆش\\'>ویکیپیدیا</a>']", "book": "یانەی دڵان", "poem_title": "گلەییەک", "poem_description": "١٩٦٣<br>حەمەعەلی مەدهۆش، یانەی دڵان (شیعر)، چاپی سێیەم - ٢٠٠٦", "poem_text": "خۆشەویستەکەی تاقە دڵدارم\nڕووناکی دڵەی پڕ لە ئازارم\n\nئەزانی ئێستەش لە جاران زیاتر\nدڵ بۆت ئەسووتێ وەک پشکۆی ئاگر\n\nکەچی داخەکەم گیانی شیرینم\nلەو مەیلە گەرمەت ساردی ئەبینم\n\nھیچ ھەواڵێکت بەلاما نایە\nھەروەک لەبیرت نەمابم وایە\n\nسەرەڕای دیلی و دارکاری و جنێو\nکە بۆتە مووچەم لە ناشتاو لە شێو\n\nھێشتا یادی تۆ ھەر لە دڵمایە\nدووریی تۆ زیاتر ئاگری تیایە\n\nلە ھەموو کاتێ ھەر چاوەڕوانم\nکە ھەواڵێکی لای تۆ بزانم\n\nبەڵام تۆ وەکو بە دڵتا نەیە\nبزانی جێی من بەندیخانەیە\n\nناتەوێ ھەرگیز سەرێکم لێ بەی\nلای کەسەکانت بیانوویەک ڕێک خەی\n\nئەزانم ئەگەر خۆت بتویستایە\nبیانوو زۆر ھەبوو کە سەرت بایە\n\nگوایە نیشانەی دڵداری چییە\nچۆن بڵێم ئەمە خۆشەویستیە\n\nکوانێ دڵسۆزی و بەڵێنەکانت\nکوانێ ھات وچۆی گەرمی جارانت\n\nئەو پەیمانانەی جارانت کوانێ\nچۆن دڵ بتوانێ تۆ بە دۆست دانێ\n\nبێگانە دڵی بۆ من سووتابێ\nدڵی تۆ نابێ بەزەییی تیا بێ\n\nگیانەکەم بە خوا گلەییم زۆرە\nداخی دووری تۆ ھەمووی ناسۆرە\n\nئەمجا چۆن ڕووت یەت کاتێ کە بەربووم\nبۆ چاوەڕوونی بێیتە بەرو ڕووم\n\nچی بیانوویەکم بۆ یەنیتەوە\nکە ئەم گلەییەم بیر بەرێتەوە\n\nچی بکەم سەد دەردت لەدەس بچێژم\nھێشتا ناتوانم کە پێت بڕێژم\n\nبە خۆشەویستیت ھێندە ئەسیرم\nناوێرم بڵێم ھەر لێت دڵگیرم\n\nخۆت باش ئەزانی خۆم ناتۆرێنم\nچونکە ناتوانم وازت لێ بێنم  [١] \n\n\n١. ئەم پارچە شیعرەم لە کۆمەڵەی(دڵی کچان) و پێشتریش لە ڕۆژنامەی (هاوکاری)دا بڵاوکراوەتەوە."}]