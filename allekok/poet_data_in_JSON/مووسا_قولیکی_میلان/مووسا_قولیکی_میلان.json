[{"poet": "مووسا قولیکی میلان", "poet_description": "['ناو : مووسا قولیکی میلان', 'ناسناو : سەنار']", "book": "مزگین (Mizginî)", "poem_title": "ئینسانێ برچی", "poem_description": "نووسین: ڕەحمان جەوان", "poem_text": "هەلا ئەو ئینسانێ برچی\nب زکێ والا. یان ژی تی\nسەر کریە ناڤا کرز کەوال\nنە دەست تێ کڤشێ. نە ژی باسک\nگەلۆ ئەو قوسوورا کێ یە؟\n\nئەوێ کو سەقەتە. یان کەر\nئەوێ کو شل. یان کۆر\nئەوێ کو بێ کەسە یان ژار\nئەوێ کو جونوویە یان زار\nگەلۆ ئەو قوسوورا منە\nیان ژی ئەو گونەهێ تەیە؟\n\n￸گەلۆ پیس تاوانبارێ وی\nئەو بێ خیال باڤکێ وی یە\nیان ژی دایکا بێ خەما وی یە؟\n\nگەلۆ رەشکەرێ بەختێ وی\nکەتیە ناڤا هەریا رەش\nیان ژی کەڤۆکێ نێرێ بەخت\nپردایە ل سەر سەرێ وی؟\n\nفەلەکا وی دل خاپینە\nتەنێ رۆژ رەشی یە. وی رە\nتەنێ بێ بەختی یە. وی رە"}, {"poet": "مووسا قولیکی میلان", "poet_description": "['ناو : مووسا قولیکی میلان', 'ناسناو : سەنار']", "book": "مزگین (Mizginî)", "poem_title": "نایێ گرتن", "poem_description": "نووسین: ڕەحمان جەوان", "poem_text": "بەرمییا کو ڤرنی دزێ\nبەرانێ ڕند نایێ گرتن\nل هەر بەست و بەیاری ده\nگول و سۆسن نایێ گرتن\n\nژ رۆیێ نوور نایێ گرتن\nژ هیڤێ شەوق نایێ گرتن\nوەکی هێستر ژ مە قوت بن\nژ چاوان خوین. نایێ گرتن\n\nئەم ب دەرفەت و ئیکمالێ\nخوەدان دیرۆکا کەڤنارین\nژ مێرخاسێن کەلا دم دم\nبەرخوەدان قەت نایێ گرتن\n\nژ هاتەم بەخش نایێ گرتن\nژ رۆژ رەخش نایێ گرتن\nتو هم رۆستەمی. هم هاتەمی\nژ تە لەخشش نایێ گرتن\n\nژ مەمێ هەز نایێ گرتن\nژ زینێ ناز نایێ گرتن\nوەلات وەکە مەم و زینە\nژ وان ئەڤین نایێ گرتن\n\nژ دیکا بانگ نایێ گرتن\nژ من هەلبەست نایێ گرتن\nده زوو ڕابە. دەست ب کار بە\nرۆژ بۆری نایێ گرتن\n\nگەر دخوەزی مراریان\nئاڤژنی بکە ناڤ دەریان\nد ناڤ گۆل و چەمان\nسەدەف. مرجان نایێ گرتن"}, {"poet": "مووسا قولیکی میلان", "poet_description": "['ناو : مووسا قولیکی میلان', 'ناسناو : سەنار']", "book": "مزگین (Mizginî)", "poem_title": "ئێدی بەسە", "poem_description": "نووسین: ڕەحمان جەوان", "poem_text": "ئێدی بەسە. من ئوندا کی\nئەز وەکە دارا چنارم\nهەر چقاس سێری مەقەس کی\nئەوقاسی شتل دەردخم\n\nئێدی بەسە. چاڤێم کۆر کی\nئاشقێ چاڤ گرتۆنەکم\nهەرچ کو چاڤان بەرک بگری\nهێچکێ زوو هەمێز دکم\n\nئێدی بەسە. زمێن قوت کی\nئەز مینا پێنووس دمینم\nهەرچەند کو سێری تەراش کی\nهاقاس تووژ دنڤیسم\n\nئێدی بەسە. من بهەلینی\nوەکە روونێ جەمدی کە\nچقاس کو بێم هەلاندن\nئەوقاس زوو دهەرکم\n\nئێدی بەسە. من بگوهەری\nمینا لێکەرێ دمینم\nهەر دەمێ دە بێم کشاندن\nمەنیکە نوو دفرینم\n\nئێدی بەسە من ڤەکۆلی\nئەز بزۆتێ بن ئاخێ مە\nدەما زێدە بێم گور کرن\nئەرد و ئەسمێن دشەوتینم\n\nئێدی بەسە مال وێرانی\nکورێ خانێ لەپ زێرینم\nتا داوی دلۆپا خوینێ\nدم دما خوە دپارێزم\n\nئێدی بەسە. قەیدا نگان\nدەروێشێ کورێ ئەڤدی یە\nخاک و ئەڤینێ دکم یەک\nژینا ئازاد دخولقینم\n\nئێدی بەسە. شکەنجا ڕەش\nئەز نەڤیچرکێ کاوامە\nب قانوونا دادمەندیێ\nتۆل و مافێ خوە دستینم\n\nئێدی بەسە. من بلەیزینی\nشێرێ قەفەسا پۆلامە\nگاڤا دەرفەتا من هەبە\nپێنگاڤێن بلند داڤێژم\n\nئێدی بەسە. نژادکوژیی\nئێدی بەسە. رۆناهی کوژیی\nئەز ب رەونەقا نەورۆزێ\nئێگر. رۆژێن رەش دخینم\n\nدنێ کریار. دژکریارە\nل دەوسا شەرێ قرێج دە\nدەستێم بگوڤێشە بەلکی\nخێر. خوەشیێ دبەخشینم"}, {"poet": "مووسا قولیکی میلان", "poet_description": "['ناو : مووسا قولیکی میلان', 'ناسناو : سەنار']", "book": "هین بوونا زمانێ کوردی ب دو رێنڤیسان", "poem_title": "دیک و مریشک", "poem_description": "نووسین: ڕەحمان جەوان", "poem_text": "دیکێ سپی ب هەیبەت\nباز دا رەخ مریشکێ کەت\nگۆت چییە ئەڤ قرتەقرت؟\nدەنگێ تە گوند ب تەڤ گرت￷! ￵\n\nسەرێ مە. تو دکی دەو\nژ چاڤان دەر دکی خەو\nتو هێکەکێ کار دکی\nجیهان خەبەردار دکی￷! ￵\n\nخەلک هێکا تە دبینە\nقرتەقرت پێویست نینە\nحەوجی گوتنێ نینە\nگولاڤ خوه بینێ تینە\n\nئەرکا مە کار کرنە\nنە رحەتی برنە\nوەکە من سەربلند بە\nدەلالێ دلێ گوند بە\n\nبانگ ددم ئەز دەم ب دەم\nوە دپارێزم بێ خەم\nقەت ل سەر خوە دا ناینم\nچونکی پێویست نزانم\n\nدەما مە ئەرک پێک ئانی\nژ خوه خەلک پێ دزانی"}, {"poet": "مووسا قولیکی میلان", "poet_description": "['ناو : مووسا قولیکی میلان', 'ناسناو : سەنار']", "book": "هین بوونا زمانێ کوردی ب دو رێنڤیسان", "poem_title": "ئادار", "poem_description": "نووسین: ڕەحمان جەوان", "poem_text": "ئادار مەها بارانێ\nمەها گەر و سەیرانێ\n\nمەها گولا بەرفینێ\nیا هەبوون و وەژینێ\n\nمەها کەسک و سۆر و زەر\nهێشین دبن هەموو دەر\n\nگول گوپکان ڤەدکن\nپرپرۆک وان شە دکن\n\nویته ویتا بلبلان\nگەش دکن جان و دلان\n\nخوشە خوشا چەمانه\nژ دل دبن خەمانە\n\nکەچ و خۆرت ل سەیرانێ\nهەڤ را دگرن دیلانێ\n\nدوو ئادارێ نیسانە\nبهشتا کوردستانە"}]