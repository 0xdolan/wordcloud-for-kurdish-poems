[{"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "‌مەلا مارف كۆكه‌یی، نووسینی: كه‌ماڵ كۆكه‌یی.", "poem_description": "گۆواری ئەدەبی ـ فەرهەنگی سروه‌، ساڵی چوارەم، ژماره‌ی ٢٥، گه‌لاوێژی ١٣٦٧ی هەتاوی (لاپەڕە ١٩ـ ٢٠. )<br>نووسین: کەماڵ ڕەحمانی", "poem_text": "خوالێخۆشبوو مەلا مارف لە دەورانی خۆیدا بە ناوی شاعیری پێشکەوتوو ناسرا بوو. مه‌لا مارف (مەعرووف) له‌ ساڵی (١٢٥٣)ی کۆچی هه‌تاوی (١٨٧٤)ز له‌گوندی حاجی خۆشی مه‌ڵبه‌ندی شاروێرانی مه‌هاباد له‌ دایک بووه‌ و له‌ تایه‌فه‌ی به‌ ناوبانگی په‌ڕبڵاوه‌. مانای وشه‌ی پەڕ‌بڵاو ئه‌وه‌یه‌ كه‌ ده‌ڵێن باپیری ئه‌و بنه‌ماڵه‌یه‌ له‌ داوه‌تێک له‌ كاتی جلیت كردندا په‌ڕی تاووس بۆ ڕازاننه‌وه‌ ده‌كاته‌ به‌ر شه‌ده‌كه‌ی له‌ سه‌ری ده‌كه‌وێته‌ خوارێ و په‌ڕه‌كان بڵاوده‌بنه‌وه‌. بۆیه‌ ئه‌و بنه‌ماڵه‌یه‌ به‌ په‌ڕبڵاو ناوبانگیان ده‌ركردووه‌. مه‌لا مارف كوڕی برایم كوڕی قادر كوڕی عه‌زیز په‌ڕبڵاوه. دایكی زبێده‌ له‌ تایه‌فه‌ی زانایانی ئه‌و ناوچه‌یه‌ بووه‌. شاعیر له‌ ته‌مه‌نی ٢٥ ساڵیدا ده‌گه‌ڵ شه‌مسی خانم كچی مه‌لا ڕه‌زای بانه‌یی خه‌ڵكی گوندی (سوت و به‌رده‌ڕه‌ش) له‌ مه‌ڵبه‌ندی بانه‌ زه‌ماوه‌ند ده‌كا. شایی ئه‌وان له‌ گوندی قۆڵغه‌ته‌په‌ له‌ ناوچه‌ی ئێل‌ته‌یموری مه‌هاباد به‌ڕێۆه چووه‌. مه‌لا مارف یازده‌ منداڵی هه‌بووه‌ كه مه‌لا عه‌لی له‌ هه‌مووان گه‌وره‌تر بووه‌. مه‌لا عه‌لی له‌ گوندی قه‌ره‌گوێز به‌ ده‌ستی داروده‌سته‌ی ڕژێمی شای گۆڕبه‌گۆڕ شه‌هید كرا. مه‌لا مارف له‌ به‌ر كوڵ و په‌رۆشی كوڕه‌كه‌ی مه‌لا عه‌لی كه‌ لاوێكی تێگه‌یشتوو بوو، ئه‌وه‌نده‌ ده‌گری تا له‌ بینایی چاوان بێ به‌ش ده‌بێ. چه‌ند جاریش ده‌چێته‌ شاری ته‌ورێز بۆلای دوكتور و چاوی عه‌مه‌ڵ ده‌كه‌ن، به‌ڵام ئه‌و كارانه‌ش سوودی نابێ و به‌كوێری ده‌مێنێته‌وه‌. مه‌لا مارف له‌ ده‌ورانی مناڵیه‌وه هه‌تیو بوو. باوكی به‌ ناوی یۆسف پێنج كوڕ و كچێكی هه‌بوو كه مارف سێهه‌مین كوڕی ئه‌و بنه‌ماڵه‌یه‌ بوو. مارف له‌ ژێر چاوه‌دێری و سه‌رپه‌ره‌ستی براگه‌وه‌ره‌كانی له‌ گوندی &#39;شاگێلدی&#39; ناوچه‌ی ئێل ته‌یمووری مه‌نگوڕ ده‌ژیا. بنه‌ماڵه‌كه‌یان هه‌موو له‌ خوێندن و نووسین بێ‌یه‌ش بوون. ئه‌ویش وه‌ک ته‌واوی كه‌سانی بنه‌ماڵه‌ی خۆی بێ سه‌واد ده‌مێنێته‌وه و خه‌ریكی كاری وه‌رزێری و مه‌ڕداری ده‌بێ، تا ته‌مه‌نی دوازده‌ ساڵه‌یی! \nڕۆژێک كه‌ له‌ مه‌زرا خه‌ریكی له‌وه‌ڕاندنی مه‌ڕ ده‌بێ فكرێک ده‌كه‌وێته‌ سه‌ری و مه‌ڕه‌كان بێ خاوه‌ن به‌جێ دێڵێ و به‌ره‌و ئێراق ده‌كه‌وێته‌ ڕێ و شازده‌ ڕۆژی ڕه‌به‌ق ده‌پێوێ تا ده‌گاته‌ شاری سلێمانی و ده‌چێته‌ مزگه‌وتی خانه‌قای مه‌حوی و له‌وێ خه‌ریكی خوێندن و فێربوونی عیلم و زانست ده‌بێ. پاش دوو ساڵ و پێنج مانگ له‌ ساڵی (١٢٦٩)ی هه‌تاوی براكانی كه‌ لێی ده‌گه‌ڕان له‌و مزگه‌وته‌دا دۆزیانه‌وه‌ و له‌ گه‌ڵ خۆیان بردیانه‌وه‌ ئێران، له‌و كاته‌دا ماڵیان له‌ گوندی شاگێلدی بوو. له‌وێوه‌ بۆ گوندی كۆكه‌ی له‌ نزیک بۆكان ده‌گوێزنه‌وه. مه‌لا مارف ده‌چێته‌ دێیه‌كانی تورجان و سه‌رده‌راباد و له‌ خزمه‌ت زانایانی وه‌ک ماموستا مه‌لا محه‌مه‌د ساڵحی قزلجی و ماموستا مه‌لا عه‌لی تورجانی خه‌ریكی خۆێندن و فێربوونی عیلم و زانست ده‌بێ. پاش كۆتایی هێنانی ده‌رسه‌كه‌ی له‌ گونده‌كانی قاجری، سه‌یدئاوا، شاریكه‌ند، قه‌ره‌كه‌ند، زه‌نبیل، قه‌ره‌گوێز و ده‌روێشان ده‌بێته‌ موده‌ڕڕیس و پێشنوێژ. له‌ ساڵی ١٣٠٣ی هه‌تاوی له‌ به‌ر كوژرانی مه‌لا عه‌لی ده‌چێته‌ مه‌هاباد و له‌ مزگه‌وتی شادروێشدا ده‌بێته‌ موده‌ڕڕیس و پێش نوێژ و زۆربه‌ی شێعره‌كانی خۆی له‌و ساڵانه‌دا گوتووه‌. له شاری مه‌هاباددا زۆر به‌ هه‌ژاری و نه‌داری ژیان ده‌باته‌ سه‌رێ و ئه‌م نه‌داری و ده‌ست‌ته‌نگییه له‌ شێعره‌كانیدا ڕه‌نگی داوه‌ته‌وه‌. مه‌لا مارف له‌ نۆزده‌ی مانگی پیرۆزی ڕه‌مه‌زان، كاتژمێری (٦: ٣٠) به‌یانی ساڵی (١٣٢٤)ی هه‌تاوی له‌ بازاری مه‌هاباد له‌ گه‌ڕه‌كی مزگه‌وتی جامیع له‌ ماڵی حاجی سه‌ید محه‌مه‌د ئه‌مینی شه‌مسی كه‌ به كرێی گرتبوو كۆچی دوایی كرد و له‌ گۆڕستانی مه‌لا جامیدا به‌ خاک ئه‌سپێردرا."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "مه‌لا مارفی کۆکه‌یی ده‌ چێشتی مجێوری مامۆستا هه‌ژاردا", "poem_description": "نووسین: کەماڵ ڕەحمانی", "poem_text": "«نیزامی» کە خودای شیعرە، بە حاکمی وەخت دەڵێ: من سەگێکی دەرکی تۆم؛ چاوم لە ئێسکێکە بۆم باوێژی. «فیردەوسی» خاوەنی شانامە، وەها خۆی لە بەرانبەر «مەحمود غەزنەوی»دا بە سواڵکەر نیشان دەدا، پیاو بەزەیی پێدا دێت. زۆربەیان، لەو شاعیرە گەورانە، بە سواڵکەری ژیاون. ئەوانەی خۆم دیتمن و زۆر لە خۆم شاعیر تر بوون، وەک مەلا مارفی کۆکەیی، قەسیدەیەکی سەد بەیتی بۆ تاجرێک دەنووسی، دەیگەیاندە تەشقی عاسمان؛ نیوکیلۆ گۆشتی دووتمەن بایی بۆ دەنارد. \n\nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ٢. \n\n... لە پاییزی ساڵی (١٣٠٠)ی شەمسی، لەشکری (سمایلاغای سمکۆ) بۆ شەڕی عەجەم، سابڵاغی داگیر کردووە و شکاک ڕژاونەتە شار و ملیان لە تاڵانی کوردان ناوە. وا دیارە سمایلاغا هەر وەک ویستوویە لە چنگ عەجەم رزگارمان کا، ویستوویە لەو ماڵەش کە دەبەر پێی عەجەمدا پەیدا کراوە، رزگارمان کا! جا ئەگەر خەڵکی شار کەم تا کورتێک ماڵی خۆیان شاردبێتەوە و لە تاڵانیان پاراستبێ، باوکی من بەو هومێدە کە کاک هەمزەی برای قەرەنیاغای مامەش برادەریەتی و ڕاوێژکەری سمایلاغاشە، ناهێڵێ تاڵان بکرێ، دەستی لە هیچ ئاشتەبایەک نەداوە. بۆ نەگبەتی برادەر نەهاتووە، شکاک ڕژاونە ماڵ، هەرچی بووە بردوویانە. تەنانەت دەسرازە و پەڕۆ و پاڵی لانکی منیشیان بردووە و منیان لەسەر خۆڵەمێش بە ڕووت و قووتی فڕێ داوە. بابم دڵخۆشی دایکمی داوه‌ته‌وه که خه‌م مه‌خۆ! ماڵی دنیا په‌یدا ده‌بێته‌وه‌. دایکم زریکاندوویە: «من خەمی هیچم نییە، تەنیا خەمی ئەوەمە کوڕەکەم رووتە، چی تێوە پێچم؟ !». \nئەو تاڵانی شکاکانەش بۆتە چیرۆکی سەیر لە ناو خەڵکی سابڵاغدا: ژنیان ڕووت کردوون بەڵام ڕوویان وەرگێڕاوە و گوتوویانە: «خویشکا من! دەرپێ خۆ بدە من، ئەز ل تە نانهێڕم؛ خودێ قەبوول ناکە!». جگە لەوە هەموو کەس و هەموو ماڵیان تاڵان کردووە، پیاوەکانی خەڵکی شاریشیان بە بێگار گرتووە، ماڵی تاڵانی بۆ بنکە ڕاگوێزن. (مه‌لا مارف)ی شاعیر له‌و باسه‌دا ده‌ڵێ: \n\n«ئاواڵکراسی کیژ و کچ و خانمی وەتەن\nدایانڕنین ئەوان دەسەبابانی قوون تڕۆڵ\nقازی و مەلا، تاجر و ئەسناف و ئەهلی شار\nگیران بە سۆغرە، کەوتنە ژێر باری دار و کۆڵ»\n\nشکاک کوردی سابڵاغییان هه‌ر تاڵان کردووه و نه‌یانکوشتوون. \n\nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ١٢و١٣. \n\n... له هاوینی ئه‌و ساڵه (١٣١٥ی هه‌تاوی)دا گوتیان سێڵاو هاتووه و شاری سابڵاغی به‌جارێک وێران کردووه... به‌ هه‌ڵه‌داوان هاتمه‌وه‌ شاری سابڵاغ. به‌ڕاستی به‌ڵایه‌کی گه‌وره‌ی به‌سه‌ر هاتبوو. مه‌لا مارفی کۆکی به قه‌سیده‌یه‌ک، زۆر پڕ به پێست، باسی کردووه، ده‌وێدا ده‌ڵێ: \n\nله تاریخی هه‌زار و سێسه‌د و پازده‌ی شه‌مسیدا\nڕۆژی جومعه، دوازده‌ی جیمی ئه‌ووه‌ل، نۆیی موردادا\nیانی من ته‌مه‌نم پازده‌ ساڵ بوو... \n\n\nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ٢٢. \n\nبابم تەبعی مەوزوون بوو دەیتوانی شیعر بڵێ؛ بەڵام زۆری ڕق لە شاعیری هەڵدەستا و لای وابوو هەرکەس\nلە کوردەواریدا دەبێتە شاعیر، خودا نان و دۆی دەبڕێ و بە سواڵکەری دەژی و بە سواڵکەری دەمرێ. میسالیشی بە حەریق و مەلا مارفی کۆکی دەهێنایەوە کە ئەم دووانەی لە نزیکەوە ناسیبوون. حەریق کە مردووە نانی شەوی نەبووە. مەلا مارفیش هەتا مرد سواڵنامەی بۆ هەرە پیاوی خوێڕیش دەنووسی و ئی وا هەبوو پارەی دە نانی بۆ نەدەنارد. \n\nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ٤١. \n\n«... ڕۆژێک لە سابڵاغ لەسەر تاتەکانی مزگەوتی (شادەروێش) لەلای (مەلا مارفی کۆکەیی) دانیشتبووم و داوای شیعری تازەییم دەکرد کە لەبەری کەم، چونکە هەموو شیعرەکانیم لەبەر بوو. وەک دابی عەرەبی پێشوو من ببوومە ڕاویەی مەلا مارف. بە مینگە و سەرخوراندنەوە گوتم: مامۆستا! من شیعرێکم گوتووە؛ بۆتی دەخوێنمەوە. تکایە لەبەر خاتری من مەفەرموو باشە. ئەگەر پێت باش نەبوو پێم بڵێ. \nپێکەنی، گوتی: شیعریش، ئەو سنعاتە ڕەزیلە، خاتر و ماتری دەوێ؟ ! دەی بزانم! \nشیعرە هەرەباشەکەم، کە جوابنامەیەک بوو- بۆ خوێندەوە. کە لێی بوومەوە گوتی: \nـ ڕۆڵەم! ئەمە میعریش نەبوو، زۆر منداڵانەیە. هەر ئێستا بیدڕێنە و خۆتی لێ نامۆ کە. \nشیعرم دڕاند و فڕێم دا. پاش تاوێک گوتی: ڕاستی بڵێ! هەمووی هی خۆت بوون یا لە خەڵکیشت دزیبوو؟ گوتم: هەمووی هی خۆم بوون. \nگوتی: ئەگەر ڕاست بکەی، دوو بەیتیان شاعیرانە و ڕێکوپێک بوون. ئەگەر وەک ئەوانەی بڵێی، بە هومێدم ڕۆژێک وەک خۆم لە برسان بمری! \nجا ئەگەر خانم ئاوا بێ، قەرەواش چۆن سەگێک بن؟ ئەوە شاکارەکەمە دەبێ بیدڕێنم، گووکارییەکانم چۆن؟ ! بێ سێ و دوو کردن دەفتەرەکانی دیوانە جوانەکەم ئاگر تێبەردان و خۆم لە شیعر و شاعیریی تەرە کرد و ببڕای ـ ببڕای ئاوڕم وەسەر نەدایەوە. \n\nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ٤٢و٤٣. \n\n«جارێک له‌ مه‌جه‌لله‌ی (هه‌ولێر)دا، مه‌قالێکم نووسی که: لە دوکانێکی بەغدا، چەقەڵێکی موومیایی کراوم دیت؛ لە بنی نووسرا بوو نرخی بیست و پێنج دیناره‌. مات مام: خوایە دەبێ ئەو چەقەڵە شاعیر بووبێ یان خزمایه‌تی ده‌گه‌ڵ شاعیر هه‌بێ؟ ! پەنجا چەقەڵ بە زیندوویی کەس بە فلسێکی ناکڕێ، بە مردوویی نرخی بیست و پێنج هه‌زار فلسە! مرادیشم هەر شاعیرانی کوردستان، وەک مەلا مارف و قانیع و فایق و پیرەمێرد و جگه‌ له‌وان بوو. \n\nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ١٠٠. \n\nنووسراوه‌ی بڵاونه‌کراوه‌ی مامۆستا هێمن سه‌باره‌ت به مه‌لا مارف: \n... به‌ڵێ من پیاو بووم که مه‌لا مارف کۆکه‌یی به کوێری، له برسان و له خه‌مان عه‌مری خودای به‌جێ هێنا، دیبووم ده‌مزانی چه‌ند زانا و خوێنده‌واره‌، چه‌ند کۆمه‌ڵناسه... \nبه‌ڵێ مه‌لا مارف ئه‌و که‌سه بوو که به‌و هه‌موو زانست هونه‌ره‌وه‌ به زگێک تێر و به دوو زگانی برسی بوو. دوایه‌ش که مرد وه‌ک حه‌ریق له گۆرستانی مه‌لا جامی نێژرا و گۆڕی ئه‌ویش وه‌ک گۆڕی هه‌زاران مه‌لا و سه‌ید و پیاوچاک به‌ده‌ستی «وه‌ره‌هرام» ته‌خت کرا... \n\nگزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٩٠-١٩٢."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "یادی مامۆستا عه‌لائه‌ددین سه‌ججادی به پێنووسی مامۆستا هه‌ژار", "poem_description": "گۆڤاری سروه‌، ژماره دوو، هاوینی ١٣٦٤ی هه‌تاوی، لاپه‌ڕه ٢١-٢٤. <br> مێژووی ئه‌ده‌بی کوردی، عه‌لائه‌ددین سه‌ججادی، پێداچوونه‌وه‌ی سه‌عید که‌ره‌می، چاپی یه‌که‌م ١٣٩١ی هه‌تاوی، بڵاوکه‌ره‌وه‌ی کوردستان – سنه، لاپه‌ڕه ٦٦٥-٦٦٧. <br> نووسین: کەماڵ ڕەحمانی", "poem_text": "«ڕۆژێک سەیری دووکانێکی بەغدام ده‌کرد، چەقەڵێکی مۆمیاویی کراوی لێ دانرابوو، لە ژێر قاچیەوە نووسرابوو «بیست و پێنج دیناری تەواو». من سەری زمانی خۆم گەست، هات بە دڵما. هەیاران! ئەم مام چەقەڵە موحتەرەمە ئاخۆ دەبێ بە زیندوویی سه‌ر شاعیر، نووسەر و هونەرمەندێکی کورد بووبێ، لە ژیانیدا لە برسان و لە ترسان شۆقرەی نەبووبێ و ئێستاکێ لاشەی مۆدکی بەم دەرد و مەخسەرە چووبێ؟ کێ ئەزانێ؟ هەزار دانە بە زیندوویی فلسێ ناژین کەچی یەکێک بە مردوویی بایی بیست و پێنج دینارە! بەخوا سەیرە! لە درێژایی مێژووی پڕ نەگبەتی کورددا، هەر شاعیر، هەر هونەرمەندێک لە ناو کورددا هەڵکەوتبێ و هونەرەکەی بە زمانەکەی خۆی ڕانابێ و شیعری بە کوردیی دانابێ، هیچ کەس ئاوڕی وێ نەداوە، بە سووك تەماشای کراوە... \n... نامەوێ مەلای جزیری و خانی و نالی و حاجی و مەولەوی و زۆری تر لەو کەسانەی ئێستا مایەی شانازیی کوردەکانی کوردستان و کوردناسانن بۆ نموونە بهێنمەوە. لازم ناکا مێژووی کۆنتان بۆ بخوێنمەوە. ئەمەوێ هەر سەرچڵی و مەویژ نموونەی کەویژێک ئەوانە وەبیر بێنمەوە کە هاوچەرخی خۆمان بوون و دەمانناسین. \n«مەلا مارفی کۆکەیی» ئەگەر بێژم لە برسا مرد ڕەنگە باوەڕم پێ نەکەن، چونکە ئەو دەم نانی وشک زۆر هەرزان بوو. \n«مەلا ئەمجەد» ئەو هونەرمەندە بێوێنەی کە نازناوی شیعریی (کاک) بوو، ئاغای لێ ببووە ڕمووزن و لە چەند جێ دێبەدەریان کرد. \n«قانیع» تا مرد نان و دۆی خۆی ڕۆژێک لە پەنا یەک نەدیت. \n«حاجیی تۆفیق پیرەمێرد» کە حاڵی ماڵیشی خۆش بوو، هەر چونکە کمۆنیست نەبوو، کەس ڕۆژنامەکەی نەدەکڕی، دەیانگوت دەستندەخۆری ئینگلیستانە. \n«فایەق بێکەس» کە چریکەی گوێی دوژمنانی کەڕ دەکرد، دوو لێفەی لە ماڵدا نەبوو کە خۆی و منداڵەکانی پێ داپۆشێ. بە قەرزداری جوولەکەی ئارەق بەقەرزدەر مرد. \n«گۆران» ئەو ئەستێرە گەشەی ئاسمانی ئەدەبیاتی کورد، بۆ دابین بوونی بژێوی دەگاتە یافای فەلەستین تا وتاربێژی ڕادیۆی «شەرقی ئەدنا» بێ. \n«جگەرخوێن»پەنجا ساڵ پتر بۆ شیعر و چیرۆکی کوردی چەوسایەوە، لەجیاتی نان، خوێنی جگەری خۆی دەخوارد. چەندە لە کوردستان ژیا و من دەمناسی گەسک لێدەری کۆڵانان لەو تێرتر بوون، کەس ئێرەیی پێ نەدەبرد..\nخودا ویستوویە ئامیانی ژیانمان بمێنێ، چەند کەسی وا بخوڵقێنێ، زۆر گوێ نەدەنە نان و ئاو، بێ بەرگ و پێڵاو ڕابوێرن، لە گۆشت و پڵاو وازبێنن. دڵ دان بە کیژی دنیایی، ئەوینی پاکی خودایی، خۆشەویستی زێد و خزمان، هانیان بدا هەستی ناو دڵ و هەناوان، بە زوانەکەی دای و باوان بدرکێنن، ڕووپەڕانی پێ بڕەنگێنن. ڕەنگە لەبەرخۆ گوتبێتیان: خۆمانە بێ و دۆمانە بێ، نەک بە زوانی بێگانە بێ..."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "نووسراوه‌ی بڵاونه‌کراوه‌ی مامۆستا هێمن سه‌باره‌ت به مه‌لا مارف", "poem_description": "نووسین: کەماڵ ڕەحمانی", "poem_text": "... به‌ڵێ من پیاو بووم که مه‌لا مارف کۆکه‌یی به کوێری، له برسان و له خه‌مان عه‌مری خودای به‌جێ هێنا، دیبووم ده‌مزانی چه‌ند زانا و خوێنده‌واره‌، چه‌ند کۆمه‌ڵناسه... ئه‌گه‌ر ددان به‌وه‌ دابنێین که ئه‌ده‌بیاتی نووسراوی کورد، مه‌به‌ستم فولکلۆری ئه‌ده‌بی نییه، ڕه‌وتی سه‌بکه‌کانی ئه‌ده‌بی فارسی گرتووه، ناچارین که بڵێین که‌م شاعیری وامان هه‌بوون له سه‌بکی خوراسانیدا به‌قه‌د مه‌لا مارف سه‌رکه‌وتوو بوون. \nقه‌سیده‌که‌ی «نرکه‌ی نه‌هاتی»، ئه‌و قه‌سیده‌یه‌ی که له زه‌مانی ده‌سه‌ڵاتی ڕه‌زاخانی خوێنڕێژدا، ڕه‌خنه‌ی له ڕه‌فتاری ناله‌باری کاربه‌ده‌ستانی ئه‌و زه‌مانه گرتووه و به‌و نیوه‌شیعره‌ ده‌س پێده‌کا: «موددەتێکە نەفسی حیز حوکمی خراوم لێدەکا» شاهیدی قسه‌که‌ی منه. ڕه‌نگبێ ئێستاش ئه‌و ئاژانانه که به ئه‌مری شاره‌بانی ڕه‌زاخانی، مه‌ندیلی مه‌لایان، شه‌ده‌ی لاوان، چارشێوی ژنان، نێفه‌کی ڕانک و پانتۆڵ له‌به‌رانیان ده‌سووتاند، فڕێ ده‌دا، ده‌دڕی و ده‌بڕی و ئه‌گه‌ر که‌س دیار نه‌با به‌ به‌رتیل ڕازی ده‌بوون که کۆکه‌یی له‌باره‌ی ئه‌واندا گوتوویه‌تی: \n\n«دەچمە سەرچۆم و خه‌یابان یەک نەفەس ئاسوودە بم\nشارەبانی حازرە داوای کڵاوم لێدەکا»\n\nبێشک ئه‌و سجیلنووسانه زیندوون و ئه‌گه‌ر ئه‌م شیعره‌ بخوێننه‌وه، تک تک ئاره‌ق ده‌ڕێژن که بۆخۆیان ده‌زانن ئه‌و سه‌رده‌م چۆنیان خه‌ڵک ده‌ڕووتانده‌وه که مه‌لا مارف له‌باره‌ی ئه‌واندا گوتوویه‌تی: \n\n«سەیری خۆشتر من کە «مەعرووفم» لە نێو ئەم شارەدا\nتازە «ئیحسائیە» داوای ئیسم و ناوم لێدەکا»\n\nله‌بیرمه‌ شه‌وێکی له دیوه‌خانی میرزا ڕه‌حمه‌تی شافیعی، ڕه‌حمه‌تی خوای لێ بێ، کۆمه‌ڵێک گه‌وره‌پیاو و شێعرناس که ئه‌وی له‌بیرم مابێ یه‌کیان مامۆستای مه‌زن «تورجانی زاده» بوو، تاریفی ئه‌و شیعره‌یان ده‌کرد که مه‌لا مارف بۆ شافیعی نارد بوو، من به‌ئه‌ده‌ب له‌سه‌ر چۆک دانیشتبووم، مته‌قم نه‌ده‌کرد، تا گه‌یشته ئه‌و شیعره: \n\n«جائیزه‌ی شیعرم له‌ تۆ ناوێ مه‌گه‌ر بارێ ڕه‌ژی\nتا سه‌روڕووی دوژمن و به‌دخواهی تۆی پێ ڕه‌ش بکه‌م»\n\nئه‌و ده‌م وه‌ده‌نگ هاتم و گوتم: ئه‌م شیعره مانایه‌کی دیکه‌شی له‌بندا هه‌یه ئه‌ویش ئه‌وه‌یه که میرزا ڕه‌حمه‌ت ئه‌وه‌نده‌ی دوژمن و به‌دخواه‌ هه‌یه که بارێک ڕه‌ژیان ده‌وێ تا مه‌لا مارف ڕوویان پێ ڕه‌ش بکا. مامۆستا تورجانی زاده تاوێک مات بوو و گوتی: ئافه‌ریم ڕۆڵه تۆ کێی؟ خۆم پێ ناساند، گوتی له کن کێت خوێندووه؟ گوتم له خزمه‌ت مامۆستا فه‌وزی، گوتی: ئه‌وه بۆیه شتی وا ده‌زانی. به‌ڵێ مه‌لا مارف ئه‌و که‌سه بوو که به‌و هه‌موو زانست هونه‌ره‌وه‌ به زگێک تێر و به دوو زگانی برسی بوو. دوایه‌ش که مرد وه‌ک حه‌ریق له گۆرستانی مه‌لا جامی نێژرا و گۆڕی ئه‌ویش وه‌ک گۆڕی هه‌زاران مه‌لا و سه‌ید و پیاوچاک، به‌ده‌ستی «وه‌ره‌هرام» ته‌خت کرا... ئه‌م قه‌برستانه هه‌زارن کێلی مێژوویی و جوانی تێدا هه‌بوون... له نێویان بردن. من بۆخۆم کێلێکم دیبوو که نه‌وێکی لوتفعه‌لی خانی زه‌ند هه‌ڵیکه‌ند بوو و خه‌تێکی زۆر جوان بوو. به ئاواتم گۆڕی مه‌لا مارف له حه‌وشه‌ی ماڵێکدا بێ و گوڵکاری و چیمه‌ن بێ. \n\nگزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٩٠-١٩٢. [ئه‌م وتاره کورت کراوه‌ته‌وه. ]"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "گازه‌", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٥٠. <br>نووسین: کەماڵ ڕەحمانی", "poem_text": "خودا هه‌ر تۆی که‌ریمی کردگاری\nخودای مڵک و مه‌له‌ک، له‌یل و نه‌هاری\n\nهه‌رچی زه‌ڕڕاتی عه‌رز و ئاسمانه\nکوراتی به‌ر هه‌تاوی لانیساری\n\nله‌ ژێری ڕووپه‌ڕی ده‌ور و زه‌مانی\nبه‌ هه‌ر نه‌خشێ ته‌ماشاکه‌م، دیاری\n\nعه‌زیزی تۆ له‌ هه‌ر لا خۆشه‌ویسته\nزه‌لیلی تۆ به‌ که‌س نایه قوتاری\n\nگوڵستان و گوڵ و گوڵزار و گوڵشه‌ن\nنه‌ی و شمشاد و سه‌روی جۆیباری \n\nنه‌وا و ناڵه و گریانی قومری\nفه‌غانی بولبولی سه‌ر شاخساری\n\nزریوه‌ی مه‌ل له‌سه‌ر په‌ل یا له‌ سه‌ر گوڵ \nچریکه‌ی هودهود و سه‌وتی هه‌زاری\n\nسه‌ڵا و حه‌قحه‌قی مورغانی یاحه‌ق\nکه‌ ده‌نگیان دێ له‌ سه‌ر عوودی قوماری\n\nهه‌موو تاریفی زاتی پاکی تۆیه\nده‌مێ ئه‌یکه‌ن به‌ خه‌نده و گا به‌ زاری\n\nبه‌ لووتکه‌ی شاخه‌وه و‌ نوچکه‌ی چیاوه\nئه‌خوێنن که‌بکی مه‌ستی کۆهساری\n\nبه‌ هه‌ر نه‌زم و به‌ هه‌ر وێنه و عیباره‌ت\nهه‌موو ئیقرار ئه‌که‌ن په‌روه‌ردگاری\n\nئه‌زانی حاڵی زاری من چلۆنه\nچیان لێ کردووم فه‌قر و نه‌داری\n\nفه‌قیر و گێڕ و لاکه‌وته و نه‌خۆشم\nبه‌ بێ چاوی و به‌ پیری و ئیختیاری \n\nبه‌ ناز و ڕاز و ئیعجازی محه‌ممه‌د\nبه‌ ئه‌سحاب و به‌ ئال و چوار یاری\n\nبه‌ هاوارم بگه، گیانم زه‌لیله\nبه‌ غه‌یری تۆم نییه هومێدواری\n\nئه‌من «مه‌عروف»ه‌که‌ی تۆم و په‌شێوم\nسه‌ری تێ کردووم پیری و هه‌ژاری"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "وه‌سفی به‌هار", "poem_description": "گزیدۀ اشعار ملا معروف کوکهای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦٠. <br> گۆواری ئەدەبی ـ فەرهەنگی سروه‌، ساڵی چوارەم، ژماره‌ی ٢٥، گه‌لاوێژی ١٣٦٧ی هەتاوی (لاپەڕە ٢٠. )<br> نووسین: کەماڵ ڕەحمانی", "poem_text": "سۆفی وەرە هەنگامی گوڵ و فەسڵی بەهارە\nوەقتی تەرەب و عەیش و مەی و گەشتوگوزارە\n\nپیشە و عەمەلت حیلە و تەزویر و ڕیایە\nتۆ بەشقی خودا پێم بڵێ ئەو کارە چ کارە؟ \n\nبەم ڕیشەوە تاکەی دەبڕی ڕیشەیی عومرت\nئەم ڕیشە مەگەر تیشەیە یا شەققەمشارە؟ \n\nتێفکرە، تەماشاکە، لە کووچە و لە خیابان\nسۆزی نەیە، نەشئەی مەیە، ئاوازەیی تارە\n\nپۆل پۆل سه‌فی مه‌حبووبه له گوڵزار و چه‌مه‌ندا\nتۆ دێوی مه‌گه‌ر، مه‌نزڵی تۆ هه‌ر له موغاره‌؟ ! \n\nڕایخستووە فەڕراشی سەبا فەڕشی زوموڕڕود\nوەک ئەتڵەسی یەکڕەنگە بە بێ گەرد و غووبارە\n\nهه‌رچی لکه‌ داره وه‌ره‌قی زه‌ردی له‌به‌ردا\nبێ به‌هره‌یه له‌م خه‌لعه‌ته هه‌رچی لکه‌داره\n\nدەڕژێنێ لە ئاوپاشی فەلەک ئاوی موقەتتەر\nسەققای ڕەبیعی بە قەتارە و بە مەتارە\n\nسەرتپی بەهاری لە گوڵ و لالەیی ڕەنگین\nچەن تیپی لە سان دا، لە پیادە و لە سەوارە\n\nموستەحفیز و نۆبەتچییە بۆ باغ و گوڵستان\nکەبکی دەری و بولبول و قومری و قەنارە\n\nخه‌مڵیوه وه‌کوو خێوه‌تی خارا به گوڵووکان\nهه‌ر چیمه‌ن و باغ و ده‌ر و ده‌شتێک و نزاره\n\nسەحرایە لە بەر عەتری گوڵ و لالە و سونبول\nوەک دەشتی خەتاو و خوتەن و مڵکی تەتارە\n\nشەونەم کە لەسەر ڕووی وەرەقی گوڵ دەدرەوشێ\nعەینەن وەکوو قەترەی عەرەقی ڕوومەتی یارە\n\nسوێسن بە زمانێکی تەڕ و تازە خەریکە\nبۆ مەدح و سەنای سانعی ئەم نەقش و نیگارە\n\nیانی که هه‌موو شت به ده‌می سیڕڕی وجوودی\nبۆ بوونی خودایه‌ک به‌ته‌نێ به‌ڵگه‌یه‌ دیاره\n\nشاعیر! وەرە تۆ بەشقی خودا ڕوو لە چەمەن کە\nسوحبەت لەگەڵ ئەو عالەمە هەر دەرد و جغارە"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "نرکه‌ی نه‌هاتی", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦١. <br> گۆواری ئەدەبی ـ فەرهەنگی سروه‌، ساڵی چوارەم، ژماره‌ی ٢٥، گه‌لاوێژی ١٣٦٧ی هەتاوی (لاپەڕە ٢١. )<br> نووسین: کەماڵ ڕەحمانی", "poem_text": "شاعیر لە مەهاباد زۆر بە هەژاری و نەداری ژیانی بردۆتە سەر. ئەم نەداری و دەستەنگییەی وێڕای بارودۆخی کۆمەڵگا، ژیانی لادێیی و هەست پێکردن بە بندەستیی چینی ڕەعییەت و زوڵم و زۆری خانەکان، ئاوارەیی و عەوداڵ بوونی خۆی، بێ دەرەتانی و دەردی نەخوێندەواری نەتەوەکەی، لە شیعرەکانیدا ڕەنگیان داوەتەوە. لە قەسیدەیەک بە ناوی &#39;سێڵاوی مەهاباد&#39;شاعیر ئەو گیروگرفتانە بە وردی باس دەکا و دەڵێ: \n\n\nموددەتێکە نەفسی به‌د حوکمی خراوم لێدەکا\nهەر بە قەهر و کینە دەڕوانێت و چاوم لێدەکا\n\nجار بە جار دەگری و دەناڵێنێ وەکوو هەوری بەهار\nگا بە خەندە و پێکەنین دێت و سڵاوم لێدەکا\n\nیەک سەعات و یەک دەقیقە دەست لە من هەڵناگرێ\nڕوو لە هەر لایەک دەکەم هەر قاوە قاوم لێدەکا\n\nبۆ خەراباتی موغان و مەسجید و دەیر و کەنیشت\nدەمڕفێنێ ئەم سەگە سەت گورگەڕاوم پێدەکا\n\nهەرچی تەفرەی لێدەدەم، وەعدە و وەعیدی پێ دەدەم\nناسرەوێ تەکلیفی قۆڕ و بندڕاوم لێدەکا\n\nڕۆژی شیرینم نەماوە عەهدی ترش و تاڵییە\nوەک مناڵ دەگریت و داوای شەکری خاوم لێدەکا\n\nمن لە بەر عه‌جز و پەرێشانی کە هیچ نوتقم نییە\nئیددیعای ئەشعار و بەیت و بەند و باوم لێدەکا\n\nمن بە ناری دڵ دەبرژێنم کەبابی جەرگی خۆم\nئه‌و به‌وه‌ش ڕازی نییە داوای پڵاوم لێدەکا\n\nهەرچی فکری لێدەکەم ڕێگای خەڵاسیم بۆ نییە\nبەم چلەی زستانە داوای تاووساوم لێدەکا\n\nدەچمەوه‌ ماڵ، ماڵ و منداڵ دێن و دەورەم لێدەدەن\nیەک تەمەننای قەند و چا، یەک نان و ئاوم لێدەکا\n\nده‌چمه مزگه‌وتێ له‌وێش شه‌یتانی مه‌ڵعوون حازره\nئیددیعای ئیسلام و ئیمانی نه‌ماوم لێده‌کا\n\nڕوو لە بازاڕیش دەکەم ئەمجارە ئەربابی تەڵەب\nهەرکەسێ تووشم دەبێ داوای دراوم لێدەکا\n\nدەچمە سەرچۆم و خه‌یابان یەک نەفەس ئاسوودە بم\nشارەبانی حازرە داوای کڵاوم لێدەکا\n\nدەردی بەدتر لەم هەمووە دەردانە تیغی پیرییە\nجەرگی لەت لەت کردووم و داوای هەناوم لێدەکا\n\nیەک لە ئەشخاسی ئەدیب و دۆستانی موحتەڕەم\nئیددیعای یەک گەوهەری کون ناکراوم لێدەکا\n\nچوومە لای غەوواسی بەحری فکر و بۆم هێنایەدەر\nگەوهەری ناسوفتە، داوای باج و خاوم لێدەکا\n\nسەیری خۆشتر من کە «مەعرووفم» لە نێو ئەم شارەدا\nتازە «ئیحسائیە» داوای ئیسم و ناوم لێدەکا\n\nهێندە گریاوم لە نێو چاوم نەما فرمێسک و خوێن\nزاڵمە، بێ ڕەحمە داوای خوێنی چاوم لێدەکا"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "ئامۆژگاری", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦١. <br> نووسین: کەماڵ ڕەحمانی", "poem_text": "شیعرێکی ناوازەی ( مەلا مارف کۆکەیی)\nشاعیری پایەبڵندی کورد، کۆچکردوو (مەلا مارف کۆکەیی) کە بەمەلا مەعروفیش بەناوبانگە، یەکێکە لەشاعیرە کلاسیکەکانی کورد، ئەو زاتە قەڵەمێکی بەبڕشت و بیرێکی تیژو ناوازەی هەبووە، ئاسۆی بیرکردنەوەی فراوان و خاوەن سەبک و ڕێبازی تایبەتی خۆیەتی لەناو شاعیرانی کلاسیک. \nزانستخوازبووە و ئاگاداری ئاستی پێشکەوتنی گەلان و زانست و تەکنەلۆژیا بووە، بە شیعرەکانیدا دیارە گلەیی لە دواکەوتوویی کۆمەڵگەی کوردەواریی هەبووە و پەرۆشی چاککردنی بووە. \n\n\nمەڵێن يا شێتە يا مەستی شەڕاب و ئارەق و بەنگە\nخەيا‌ڵاتم پەرێشانە، دڵم تاريكە هەم تەنگە\n\nمەكەن مەنعم، لە هەوری بيری من بارانی خوێن بڕژێ\nلە سەحرای سينەدا ديسان، هەرايە، شۆڕشە، جەنگە\n\nشەهی ئيقليمی بەدبەختی، لەبۆ تەسخيری موڵكی دڵ\nهوجومی كردووە، تاليب بە تاج و تەخت و ئەوڕەنگە\n\nئەميری لەشكری زوڵمە، لە دەوری فەوجی بێ ڕەحمی\nجەفا وو جەور و ميحنەت، ياوەر و سەر‌تيپ و سەرهەنگە\n\nكەديتم لەشكری موڵكی بەدەن، مەغڵووب و مەحسوورە\nبە فەرزينی غەمم، شاهی وجوودمه‌ مات و بێدەنگە\n\nڕووخی نەحو و پيادەی سەرف ‌و ئەسپی حيكمەت و مەنتيق\nلە ژێر پێی فيلی سەنعەتدا‌، خەریكی وردە ئاهەنگە\n\nکوتم: ئەی نەفسی غافڵ، هەستە سەيری وەزعی دنيا كە\nبە نووری مەعريفەت ڕووی سەرزەمين، يەكسەر تەڵاڕەنگە\n\nنەتيجەی حاسڵی دنيا و دينت جەهل و غەفڵەت بوو\nتەواوی قەول و فيعلت، شەعبەدە و تەزوير و نەيڕەنگە\n\nچ نەفعێکی هەیە بۆ تۆ، بزانی كەوكەبی تاليع\nكە عەينوسسەورە، كلكی عەقرەبە، يا چەنگی خەرچەنگە\n\nمەعاريف عيلمی تەييارە و گڕامافۆن و بێسيمە\nئەوەی تۆ پێی دەڵێی عيلم و مەعاريف‌، چاوەكەم نەنگە\n\nمەسافەی بەينی عيلمت، تا دەگاتە عيلمی ئاديسون\nعەزيزی من، بە ميليون و بە كيلومتر و فەرسەنگە\n\nوەكيل و نايب و سەرجوخە بۆ تۆ شاهـ و سوڵتانن\nئەويش كەمتر غوڵامی خوسرەو و جەمشيد و هووشه‌‌نگە\n\nبەڵێ، عالیم دەبێ يا ئيبنوسينا يا غەزالی بێ\nکە ئيحيای ئەم شيفای قەلب و شفای ئەو كەنزی فەرهەنگە\n\nحەياتی جاويدانی سەنعەت و سەربەرزييە جانا\nقەتار و قافڵەی بێ عيلم و سەنعەت، تا ئەبەد لەنگە\n\nچيیە؟ سا بەسیە «شاعير»، مەوعيزە و شيعر و غەزەلخانی\nمەتاعی تۆ، هەموو بێ قيمەت و بێ ڕەونەق و ڕەنگە\n\nكە شيعرت وەک سەدەف فەڕزەن هەموو پڕ بن لە دانەی دوڕ\nلە لای ئەشخاسی ويشک و بێ تەبيعەت، ئاسن و سەنگە\n\nكە مەقبووڵی جەنابی شێخ و ئەربابی تەبيعەت بێ\nنیگارینخانه‌یی نه‌ققاشی چین و نه‌قشی ئه‌رژه‌نگه"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "ڕاپه‌ڕین بۆ عیلم و سه‌نعه‌ت", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦٢. <br> نووسین: کەماڵ ڕەحمانی", "poem_text": "ئەی میللەتی مەزلووم و فەقیر و دەستەوەستان\nبێ عیلم و مەعاریف وەکوو ئەتفالی دەبستان\n\nئەی بێ بەش و بێ بەهرە لە ئازادی و شادی\nمەحرووم و دوواکەوتوو وەکوو کوێر و نقوستان\n\nبۆ بێخەبەرن دەوری جەهالەت سپەری بوو\nبێ نوورە چرای جامیعەیی بادەپەرستان\n\nئەم تەمبەڵی و غەفڵەت و ئەو خەوتنە تاکەی؟ \nعالەم هەموو بێدارە لە خەو، جوملە هەڵستان\n\nزۆر عەیبە، گەلێک عارە کە ئەو قەومە نەجیبە\nمەشهوور بە شەجاعەت هەموو وەک ڕۆستەمی دەستان\n\nبێ حورمەت و مەحکووم و هەموو چاوەبەرەژێر بن\nبۆ داخلی وو خاریجی وو پارەپەرستان\n\nئه‌م جه‌هل و نیفاق و حه‌سه‌د و بوغزه‌ هه‌تا که‌ی؟ \nده‌خولێنه‌وه‌ تا که‌ی وه‌کوو دێوانه‌ وو مه‌ستان؟ \n\nبیشۆنه‌وه پێم چاکه به سابوونی سه‌داقه‌ت\nئه‌م چڵکی نیفاقه له ده‌م و چاو و له ده‌ستان\n\nئیقدام و قیامێکی بکەن مەوقیعی کارە\nهەر بۆ مەیە تەنیا کە بەهار بۆتە زومستان\n\nخاروخەسی زیللەت لە ڕەگ و ڕیشە دەرێنن\nبیکەن بە گوڵ و گوڵشەن و گوڵزار و گوڵستان\n\nهەر بۆ مەیە خوێنی جگەر و میحنەت و تاڵی\nبۆ ئەجنەبییە نیعمەتی شەهد و شەکەرستان\n\nئەوڕۆکە لە فەن و هونەر و عیلم و سەنایع\nهەر کوردە کە بێ بەهرەیە باقی هەموو وەستان\n\nبڕوانه به نووری هونه‌ر و شه‌معی مه‌عارف\nتاریکه‌شه‌ویش ڕه‌وشه‌نه بۆته‌ قه‌مه‌رستان\n\nگوێ بگره له ڕادیۆ که به یه‌ک سانییه دێنێ\nباس و خه‌به‌ری له‌نده‌ن و پاریس و له‌هیستان\n\nبێ عیلمی سه‌به‌ب بوو که به‌خۆڕایی له‌ده‌س چوو\nمیسر و حه‌به‌ش و شام و عێراق و عه‌ڕه‌بستان\n\nئینسافه ئیتر به‌سیه به‌ ئه‌م جه‌هل و نیفاقه\nدنیات که نه‌ما دینه‌که‌شت ڕۆیی له ده‌ستان\n\nشاعیر وه‌ره‌ قوربانی قه‌ریحه‌ و قه‌ڵه‌مت بم\nبینووسه له‌بۆ ئاکره‌ و ئامێد و لوڕستان\n\nباوه‌ندی و سه‌نجابی و ئافاقی جنووبی\nبۆ کوردی په‌ڕاکنده له گه‌رمێن و له کوێستان\n\nبۆ میلله‌تی بێچاره‌یی بێ ساحه‌ب و سه‌ردار\nبه‌خسووس ته‌به‌قه‌ی کوردی عێراق و عه‌جه‌مستان\n\nبۆ ئاتییه فکرێکی بکه‌ن فرسه‌ته ئه‌مڕۆ\nتاکه‌ی ده‌بنه چاوله‌به‌ر و ئاله‌تی ده‌ستان\n\nکوردینه وه‌رن ڕاپه‌ڕین، هیممه‌تێ بگرین\nهه‌رکه‌س هه‌یه با بێت و نه‌مێنێته‌وه که‌ستان\n\nوا تێ ئه‌گه‌م و دێ به‌ قه‌ریحه‌ و قه‌ڵه‌ممدا\nته‌نیا ئه‌وه‌ بێنێته‌ ده‌می کورده‌وه‌ پرستان"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "شکایه‌ت له‌ بێ وه‌فایی دونیا", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦٣. <br> نووسین: کەماڵ ڕەحمانی", "poem_text": "ئه‌ی بولبولی خۆش ئه‌لحان بۆچ هێنده په‌رێشانی\nئه‌ی ساده‌دڵا تاکه‌ی هه‌ر وه‌حشی و نه‌زانی\n\nزۆر عه‌یبه گه‌لێ عاره بۆ ئه‌م گۆڵ و گوڵزاره\nهه‌مده‌م به‌ خه‌س و خاره، سه‌رگشته‌ و حه‌یرانی\n\nئه‌ی عاشقی مه‌ستانه‌، ئه‌م باغ و گوڵستانه\nڕه‌عنایه به‌ فه‌روه‌ردین یه‌غمایه به‌ زستانی\n\nسه‌رو و سه‌مه‌ن و سونبول ئه‌و خێوه‌ت و خه‌یمه‌ی گوڵ\nتاراجی ده‌کا تیپی سه‌رتیپی زومستانی\n\nچه‌ند ساڵه منیش وه‌ک تۆ به‌م ده‌رده‌ گرفتارم\nکه‌وتوومه غه‌زه‌لخوانی، بێهووده و مه‌ججانی\n\nئه‌و زه‌حمه‌ته‌ تۆ کێشات ئه‌و ڕه‌نجه که‌ من دیتم \nهیچ نه‌فعی نه‌دا بۆ مه‌ جوز نه‌قدی په‌رێشانی\n\nئه‌شعار و قه‌سیده‌ی من ئافاقی هه‌مووو داگرت\nبانه و سه‌قز و موکری، سه‌رده‌شت و سولێمانی\n\nنه‌مدی له‌ که‌س ئیقدامێ، نه‌مدی له‌ که‌س ئیکڕامێ\nیا بێن و به‌دڵ بیکه‌ن له‌م ته‌بعه قه‌دردانی\n\nتەقسیمی ئەزەل وابوو لەم هۆزە نەبینم من\nئیللا ئەلەم و حەسرەت، ناڵین و پەرێشانی\n\nئیللا له جووانێکی ئازاده‌یی دێبوکری\nمه‌خسوس له‌ بزورگان و نه‌وزاده‌یی یه‌لخانی\n\nهه‌وری که‌ڕه‌م و ڕه‌حمه‌ت بڕژێنێ بپرژێنێ\nسه‌ر مه‌زره‌عه‌یی قه‌بری به‌خشایشی یه‌زدانی"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "نسحه‌ت و په‌ند", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦٦. <br> نووسین: کەماڵ ڕەحمانی", "poem_text": "گوێ شل کە برا لەم غەزەلە، نسحەت و پەندە\nوا تێمەگە بەیتی بلەیە، مەیکە بە خەندە\n\nڕووحم بە فیدای ئەو کەسە میللەت دەپەرەستێ\nبێزارە لە مەحکوومی به ئازادی پەسەندە\n\nهەرکەس کە لەگەڵ میللەتی خۆی نییەتی چابێ\nزاتێکە کە عالی نەسەبە و فیکری بڵندە\n\nئەم میللەتە مەحروومە لە ئازادی و شادی\nئاوارە لە بووم و وەتەنن بوونە پەڕەندە\n\nدەخولێنەوە سەحرا و دەر و دەشت و بیابان\nوەک غولی بیابانی و حەیوانی چەڕەندە\n\nقسمێکی وەکوو عەقرەب و وەک مار و ڕوتەیلە\nمەیلی لە گەزینە وەکوو حەیوانی گەزەندە\n\nباعیس ئەمەیە بێ کەس و سەردار و ڕەییسن\nهەر بۆیەشە ئەو ئیشە کە گەندیدە و گەندە\n\nگەر موتتەفیقەن دەس بدەنێ نەیکەنە قەڵسی \nیەک قووەتی پێ لازمە ئەم بەند و کەمەندە\n\nتۆفیق لە خوداوەند و لەسەر ئێوە قیامە \nیەک حەملە بەرن فورسەتە وەک شێری دڕەندە\n\nئەو سەدد و تەلیسمانە بە گورزان بشکێنن\nدەی لەتلەتی کەن ئەم قەیدە بە شمشیری بڕەندە\n\nئەو لەززەتی ئازادییه و حوڕیەتی نەفسی\nسەد مەرتەبە شیرینترە لەم شەککەر و قەنده‌"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "ڕه‌خنه له عێلاتی کورد و نه‌بوونی یه‌کێتی", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦٧. <br>نووسین: کەماڵ ڕەحمانی", "poem_text": "شاعیر عموومی کەوتنە مقالات و بۆڵەبۆڵ\nمەدحی وەتەن دەکەن بە قەسیدەی شڕ و شڕۆڵ\n\nتەعریف دەکەن لە میللەتی کوردی بە سەد زمان\nپاک بوونە چاوەشێکی بەبێ دمبەگ و دەهۆڵ\n\nکوردیش چ کوردە؟ ! میللەتی خۆخۆرە پێکەوە\nبۆ گیان و ماڵی یەکتری سمکۆڵ دەکەن لە خۆڵ\n\nدیۆ و درنج و ورچ و بەراز و ڕێوی و چەقەڵ\nکوێر و کەڕ و شەل و کەچەڵ و گۆج و گێڕ و کۆڵ\n\nیەعنی گەورک و مەنگوڕ و پیران و کاڵەموو\nزەرزا و شکاک و مامەش و هەرکی، سەگی گەڕۆڵ\n\nبۆ ماڵی کوردی هاتنە سەما و ڕەقس و پێکەنین\nبەربوونە گرمەگرم و چەق و لوور و گۆڵەگۆڵ\n\nوەک گورگی هار و برسی بڵاو بوون لە دەشت و دەر\nدەخولێنەوە هەموو ئەشکەوت و خڕ و شیو و دۆڵ\n\nبۆ کاڵەکۆن و پیاڵەشکاو و فەڕشی دڕاو\nخۆیان دەخستە ئاو و ئاور و ژێر ئەرزی چاڵ و چۆڵ\n\nپووڵ و ئەساس و دەوڵەت و ماڵی نە کەم نە زۆر\nهیچیان نەهێشت و بۆ مە نەما غەیری خاک و خۆڵ\n\nعێلات کە ڕووی ڕەشە لە شەڕەف و پاکی بێبەشە\nئەمما بڵێن بە خان و خەوانین و میر و قۆڵ\n\nتاکەی وەتاغی بەرز و ژنی تەرز و تەرکی فەڕز\nلێتان حەرام بێ سوحبەتی خاتوونی نەرم‌ونۆڵ\n\nسەرتان کە سازە، هەریەکە ئاوازێ لێدەدا\nپاک ساحێبی تفەنگ و سوپاهـ و جاڕ و جۆڵ\n\nئاواڵکراسی کیژ و کچ و خانمی وەتەن\nدایانڕنین ئەوان دەسەبابانی قوون تڕۆڵ\n\nسابڵاغی دەست ‌و پێ بە خەنەی قەت هەتاو نەدیو\nڕەنگین و نازەنین و سپی و سۆڵ و نەرم‌ونۆڵ\n\nقازی و مەلا، تاجر و ئەسناف و ئەهلی شار\nگیران بە سۆغرە، کەوتنە ژێر باری دار و کۆڵ\n\nسەردار و کەیخودای موکریان خەڵات کران\nڕانکێکی کۆن و لەت ‌لەت و چۆغێکی بێ گڕۆڵ\n\nئەو ڕۆژە غیرەت و شەڕەف و دینی خۆت فرۆشت\nئەی ئافەرین ڕەییس و ئەمیرانی تۆندوتۆڵ\n\nدوێنێ دڵم بە ئاوری حوببی وەتەن دەسووت\nئەوڕۆکە وایە، سارد و سڕە هەر وەکوو سەهۆڵ\n\nمەیڕێسە، بەسیە، شاعیری چەپرەک بڵێ بڵێ: \nڕەببی وڵاتی کوردی ببینین بە چۆڵ و هۆڵ. \n\n\nمەلا مارف ئەو شێعرەی ساڵی ١٩٢١ز، دوای هاتنی سمایل ئاغای شکاک(سمکۆ) بۆ مەهاباد و تاڵانی ئەو شارە، نووسیوە. \n... لە پاییزی ساڵی (١٣٠٠)ی شەمسی، لەشکری (سمایلاغای سمکۆ) بۆ شەڕی عەجەم، سابڵاغی داگیر کردووە و شکاک ڕژاونەتە شار و ملیان لە تاڵانی کوردان ناوە... \nئەو تاڵانی شکاکانەش بۆتە چیرۆکی سەیر لە ناو خەڵکی سابڵاغدا: ژنیان ڕووت کردوون بەڵام ڕوویان وەرگێڕاوە و گوتوویانە: «خویشکا من! دەرپێ خۆ بدە من، ئەز ل تە نانهێڕم؛ خودێ قەبوول ناکە!». جگە لەوە هەموو کەس و هەموو ماڵیان تاڵان کردووە، پیاوەکانی خەڵکی شاریشیان بە بێگار گرتووە، ماڵی تاڵانی بۆ بنکە ڕاگوێزن. (مه‌لا مارف)ی شاعیر له‌و باسه‌دا ده‌ڵێ: \n\n«ئاواڵکراسی کیژ و کچ و خانمی وەتەن\nدایانڕنین ئەوان دەسەبابانی قوون تڕۆڵ\nقازی و مەلا، تاجر و ئەسناف و ئەهلی شار\nگیران بە سۆغرە، کەوتنە ژێر باری دار و کۆڵ»\n\nشکاک کوردی سابڵاغییان هه‌ر تاڵان کردووه و نه‌یانکوشتوون. \nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ١٢و١٣."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "شێعری شه‌ککه‌ر", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٦٨. <br> نووسین: کەماڵ ڕەحمانی", "poem_text": "عەینەکی عەینم عەزیزم من بە تۆ تەقدیم دەکەم\nمەخزەن و میفتاحی قەلبی خۆم بە تۆ تەسلیم دەکەم\n\nبۆ بەشارەت نەقدی جان و قیسم و ئەنواعی غەزەل\nکامەیان چاکن ئەوان بۆ تۆ ئەمن تەقدیم دەکەم\n\nبۆ تەشەککور، بۆ ڕەواجی عومر و حوسنی عاقیبەت\nبۆ عەزیزێکی وەکوو تۆ، وەختی خۆم تەقسیم دەکەم\n\nئەووەڵی شەو، شێعری شوکرە و نیوەشەو شێعری بەقا\nئاخری شەو شێعری حوسنی عاقیبەت تەنزیم دەکەم\n\nتووتیی تەبعم بە یادی قەندی لوتف و سوحبەتت\nشەککەرئەفشانە منیش هەر شوکری تۆی تەعلیم دەکەم"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "ئامانج و ئاره‌زوو", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٧٣. <br> نووسین: کەماڵ ڕەحمانی", "poem_text": "که‌سێ غه‌وواسی به‌حری عیلم و عه‌قڵ و فه‌زل و جه‌وهه‌ر بێ\nده‌بێ سینه‌ی سه‌فینه‌ی عه‌زمی وه‌ک سه‌ددی سکه‌نده‌ر بێ\n\nکه‌سێ مه‌یلی خه‌زێنه‌ی گه‌نجی ئه‌سراری نیهانی بێ\nده‌بێ مه‌ردی ته‌عام و حه‌وتخوانی شێر و ئه‌ژده‌ر بێ\n\nکه‌سێ تالب به‌ نێو و شۆره‌ت و ڕوشد و شه‌جاعه‌ت بێ\nده‌بێ ئاماده بۆ شمشیر و تیر و زه‌ربی خه‌نجه‌ر بێ\n\nکه‌سێ مه‌یلی به ‌ئیخراج و خروجی خوینی فاسید بێ\nده‌بێ ئه‌ووه‌ڵ قه‌ده‌م ڕازی به ئێش و نیشی نه‌شته‌ر بێ\n\nچ باکێکی له‌ تیر و ته‌عن و لۆمه‌ی یار و ئه‌غیاره\nکه‌سێ عاشق به‌ تاقی قه‌وسی ئه‌برۆی یار و دڵبه‌ر بێ\n\nچ کارێکی به‌ وه‌عز و مینبه‌ر و میحراب و مزگه‌وته‌\nکه‌سێکی مورشیدی مه‌یخانه، یا ڕند و قه‌له‌نده‌ر بێ\n\nکه‌ من ڕووتم به‌ من چی گه‌ر لیباسی عاله‌می دونیا\nهه‌موو پارچه‌ی حه‌ریر بی، یا نه‌ داراب و موجه‌سته‌ر بێ\n\nکه‌ من نه‌قدی دووکانم بوو به‌ ئه‌سکیناسی ئیفلاسی\nبه‌ من چی گه‌ر هه‌موو که‌س، ساحیبی یاقووت و گه‌وهه‌ر بێ\n\nکه‌ من شه‌معی ئومێدم که‌وته نێو فانووسی زوڵمانی\nبه‌ من چی گه‌ر چرای عاله‌م هه‌موو وه‌ک رۆژی ئه‌نوه‌ر بێ\n\nکه‌ من شاهی وجوودم ماتی بێت و حوزنی وه‌حده‌ت بێ\nبه‌ من چی گه‌ر هه‌موو دونیا، نیزام و تۆپ و عه‌سکه‌ر بێ\n\nکه‌ من جامی شه‌ڕابم پڕ له‌ ژه‌هری مار و ئه‌قره‌ب بێ\nبه‌ من چێ شه‌ربه‌تی تۆ پڕ له‌ شیر و شه‌هد و شه‌ککه‌ر بێ\n\nله‌ خه‌تمی موسته‌قیمی قه‌لب و قالب من که ‌مه‌حروومم\nبه‌ من چی گه‌ر کوره‌ی عاله‌م، موحه‌دده‌ب یا موقه‌ععه‌ر بێ\n\nعه‌زیزم عه‌زمی هیممه‌ت شه‌رته‌ بۆچی هێنده مه‌ئیووسی\nده‌بێ شاعیر قه‌وی قه‌لب و مه‌تین و سینه ده‌فته‌ر بێ"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "گوڵبژێرێک له شیعری «سێڵاوی به‌دبه‌ختی»", "poem_description": "گزیدۀ اشعار ملا معروف کوکه‌ای، تحقیق و نگارش: مهپاره لاهیجانی، ناشر: رهرو – مهاباد، تاریخ نشر: ١٣٨٧ هـ. ش، ص ١٧٩-١٨٢. <br>نووسین: کەماڵ ڕەحمانی", "poem_text": "لە بەر کوفرانی نیعمەت یا لەبەر عیشق و موحەببەت بوو\nلەگەڵ دونیا وەکوو زاهید لەگەڵ تەسبێح و سەججاده\n\nکە ئایەی (إِن شَكَرْتُمْ)یان  [١]  فەرامۆش کرد خودا فەرمووی: \nجەزای شەرتی (كَفَرْتُمْ) مونتەزیر بن هەر لە دونیادا\n\nله هه‌وری قودره‌تی باری قه‌ریبی نیوسه‌عات باری\nچ بارانێک! نه‌ بارانێ که‌ وا مه‌عهوود و مومتاده‌\n\nله تاریخی هه‌زار و سێسه‌د و پازده‌ی شه‌مسیدا\nڕۆژی جومعه، دوازده‌ی جیمی ئه‌ووه‌ل، نۆیی موردادا\n\nله زێڕ و زێو و نه‌قدینه، له گه‌نج و ماڵی زێڕینه\nئه‌وه‌ی له‌و شاره‌دا مابێ فه‌قه‌ت ئیسمی مه‌هاباده\n\nچ ڕۆژێکه له لایه‌ک گرمه‌گرمی هه‌ور و ناڵه‌ی با\nله لایه‌ک شیوه‌ن و گریان و قوڕپێوان و فریاده‌\n\nبه یه‌ک دوو حه‌مله‌ وای تێکدا، سه‌روژێری وه‌ها لێکدا\nکه هیچ فه‌رقی نه‌ما بازاڕ و کووچه‌ و شاریع و جاده\n\nئه‌وانه‌ی دوێشه‌وێ ساحه‌ب مه‌جوعمه‌ و سفره‌ بوون ئه‌مڕۆ\nهه‌موو غه‌مگین دڵ و بێ تووشه‌ و بێ نان و بێ زاده\n\nله‌به‌ر لاشه‌ و جه‌نازه‌ی ئاده‌می و ئه‌قسامی حه‌یوانات\nخه‌یاڵ ده‌کرا که یه‌ومی نه‌فخی سووره، حه‌شری ئه‌جساده\n\nگه‌لێ که‌س له‌و که‌سانه‌ی ساحیبی قه‌سری موشه‌یید بوون\nله‌یه‌ک مه‌خرووبه‌دا موحتاجی یه‌ک قرۆشه و په‌ناباده‌\n\nبه چاوی عه‌قڵ و عیبڕه‌ت گه‌ر که‌سێ بێت و ته‌ماشا کا\nده‌زانێ ده‌وڵه‌تی دنیا وه‌کوو دنیا هه‌موو باده\n\nکه وایه‌ چاوه‌که‌م مه‌غروور مه‌بن به‌و ده‌وڵه‌ت و ماڵه\nیه‌قینه دوژمنه بۆ ئێمه ئه‌م ئه‌مواڵ و ئه‌ولاده [٢] \n\nبه‌بێ شک ده‌وڵه‌مه‌ندی باعیسی خوسران و عیسیانه\nئه‌گه‌ر بێت و سه‌رف نه‌کرێ له ڕێگه‌ی حه‌قته‌عالادا\n\nبه هه‌ر کووچه‌ و محه‌للێکدا ده‌ڕۆم هه‌ر شین و گریانه\nکه گوێ ده‌گرم هه‌موو هه‌ر شیوه‌ن و هه‌ی ها و هه‌ی داده\n\n\n١. «وَإِذْ تَأَذَّنَ رَبُّكُمْ لَئِن شَكَرْتُمْ لأَزِيدَنَّكُمْ وَلَئِن كَفَرْتُمْ إِنَّ عَذَابِي لَشَدِيدٌ.» (ابراهیم/ ٧): بیریان بخه‌ره‌وه‌ کاتێ که‌ په‌وه‌ردگارتان ڕایگه‌یاند سوێند بێ بێگومان ئه‌گه‌ر ئێوه‌ سوپاسی (چاکه‌ی) من بکه‌ن بۆتان زیاد ده‌که‌م به‌ڵام بێگومان ئه‌گه‌ر ناسوپاسی بکه‌ن ئه‌وه‌ به‌ڕاستی سزای من زۆر به‌تینه‌. (ته‌فسیری پوخته‌ی قورئان، مه‌لا محه‌ممه‌د مه‌لاساڵح)\n٢. &#39;يَا أَيُّهَا الَّذِينَ آمَنُوا إِنَّ مِنْ أَزْوَاجِكُمْ وَأَوْلَادِكُمْ عَدُوًّا لَّكُمْ فَاحْذَرُوهُمْ ۚ وَإِن تَعْفُوا وَتَصْفَحُوا وَتَغْفِرُوا فَإِنَّ اللَّهَ غَفُورٌ رَّحِيمٌ&#39; [سورة التغابن٫ ١٤، وەرگێڕاوی مامۆستا هەژار]. ئەی گەلی خاوەن‌باوەڕان! هێندێک لە ژنانی ئێوە و مناڵانو [ئەوانەی لەڕێی خودا لاتان دەدەن]، دوژمنتانن؛ خۆتانیان لێ‌بپارێزن. ئەگەر چاویان لێ‌بپۆشن و وازبێنن و بیانبەخشن، خوداش لەگوناهـ دەبورێ و دلۆڤانە. \n٣... . له هاوینی ئه‌و ساڵه (١٣١٥ی هه‌تاوی)دا گوتیان سێڵاو هاتووه و شاری سابڵاغی به‌جارێک وێران کردووه... به‌ هه‌ڵه‌داوان هاتمه‌وه‌ شاری سابڵاغ. به‌ڕاستی به‌ڵایه‌کی گه‌وره‌ی به‌سه‌ر هاتبوو. مه‌لا مارفی کۆکی به قه‌سیده‌یه‌ک، زۆر پڕ به پێست، باسی کردووه، ده‌وێدا ده‌ڵێ: \nله تاریخی هه‌زار و سێسه‌د و پازده‌ی شه‌مسیدا\nڕۆژی جومعه، دوازده‌ی جیمی ئه‌ووه‌ل، نۆیی موردادا\nیانی من ته‌مه‌نم پازده‌ ساڵ بوو... \nچێشتی مجێور، مامۆستا هه‌ژار، چاپی دووهه‌م ٢٠٠٧ز، ناوه‌ندی چاپ و بڵاوکردنه‌وه‌ی میهره‌گان، لاپەڕه ٢٢."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "ئافەرین، یاشاسن، ئەی میرزا کەریمی شاتری", "poem_description": "نووسین: کەماڵ ڕەحمانی", "poem_text": "ئافەرین، یاشاسن، ئەی میرزا کەریمی شاتری\nئیفتیخاری خانەدان و دوودمانی تاجری\n\nمەئخەزی ئیسمت سەبەب بوو ناتیقەی هێنامەکار\nوەرنە عەزمم کرد بوو لادەم لە خەتتی شاعیری\n\nفەخرە بۆ ئەربابی هیممەت گەر بە یادی نێوی تۆ\nلێبدەن شام و سەحەرگاهان لە تەپڵی نادری\n\nنێوی تۆ بۆ غەیری تۆ چونکە وەک زەهر و سەمە\nحەیف و زوڵمە گەر نەنووسم تۆ لەوان باڵاتری\n\nبا کەریمانی مەجازی پڕ بکەن بۆ ئیمتیاز\nگوێ لە حەڵقەی بەندەگی، گەردن لە تەوقی چاکری\n\nقافیەی شیعر و غەزەل، وەک هیممەتی دەستی کەریم\nواسیعە؛ ئەمما تەبیعەت کەوتە ڕوتبەی قاسری"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "دوڕڕی دەریای فتووەت یا عەقیقی یەمەنی", "poem_description": "نووسین: کەماڵ ڕەحمانی", "poem_text": "دوڕڕی دەریای فتووەت یا عەقیقی یەمەنی\nوەه! چ خۆشبەختە کەسێ دەستی بگاتە دامەنی\n\nهەر کە بیستم ئەو نەویدی جانفەزا وو دڵگوشا\nدای لە قەلبم بەرقی شادی، کەوتە چاوم ڕەوشەنی\n\nجا گوتم: ئەی نەفسی حیز! ئەمجا بخۆ، ئەمما بخۆ\nبەربەسێڵ و جلبەکۆڵ و شەهد و شیر و بەستەنی\n\nتا ئەوێ ڕۆژێ كە دەمری بیکە ویردی سوبح و شام\nتف لە ئەشخاسی خەسیس و پیس و ئینسانی دەنی\n\nیەک چەپۆش [١]  بۆ کەشکەک و گیپە و سەر و پێ لازمە\nنیسبەتەن بۆ زاتی تۆ (یک خوشە از خرمنی)\n\n\n١. چه‌پۆش: گیسکه‌مێ."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "لە شەوقی نیشتمان و شۆعلەی ئەستێرەی گەلاوێژە", "poem_description": "نووسین: کەماڵ ڕەحمانی", "poem_text": "لە شەوقی نیشتمان و شۆعلەی ئەستێرەی گەلاوێژە\nبرینی ڕووح و قەلب و قالبم فیلجوملە ساڕێژە\n\nئەگەر باوەڕ دەکەن یاران! سەدای تەپڵی بەشارەت دێ\nمەڵێن ئەم شاعیرە دێوانەیە، یا شێتە، یا گێژە\n\nدەڵێن ئەو کاروانەی قافڵەی کوردی وەپاش کەوتۆ\nکەمی ماوە نەجاتیان بێ، لە ئەم ھەوراز و ئەم لێژە\n\nبرا! گەردەنکەچی و مەحکوومی خۆراکێکە ژەھراوی\nدەخیلت بم نەچی بیخۆی، بڕۆ تێیھەڵدە، بیڕێژە\n\nلە میوەی باخی ئازادیی کەسێ بخوا دەکا تەسدیق\nکە میوەی جەننەتە ھاتۆتە دنیا، ھەستە بیچێژە\n\nکەسێ مونکیر بە ئازادیی و بە ئیستیقلالی میللەت بێ\nبە سووڕەت زیندووە، دڵمردووە، بینێرە بینێژە\n\nکەسێکی ھەر تەرەققی شەخسی خۆی مەنزوور و مەتڵەب بێ\nبە سووڕەت گەرچی گوێکورتە، بەڵام بێچارە گوێدرێژە\n\nخوداوەندا! بەحەق و حورمەتی خاسانی دەرگاھت\nئەوانەی ڕوو بە قیبلەن، دائیمەن دەستیان بە دەستنوێژە\n\nکەسێ حیفزی حقووقی میللەتی مەنزوور نەبێ، ڕەببی\nکەڕ و لاڵ بێ لە پاش کوێریی، بە خروێکە و بە سوورێژە"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "تامەزرۆ", "poem_description": "نووسین: کەماڵ ڕەحمانی", "poem_text": "لە سۆی گیپە و سەروپێیەک سەرم وەک ساز و سەنتوورە\nلەبۆ یەک کەشکەک و شەوپاتە، سینەم شیبهی شەیپوورە\n\nلەبۆ جەرگ و دڵی خۆشبۆ، بە عەتر و جەوهەری لیمۆ\nلەمێژە جەرگ و دڵ دەکوڵێ شەبیهی ئاشی سەرکوورە\n\nلە حەسرەت ئیشتیاق و ئارەزووی شامی کەبابێکە \nکە مشکاتی چرای چاوم شەبیهی شامی دەیجوورە\n\nبە میزرابی خەیاڵ و تار و یادی تاس کەبابێكە\nڕەگ و ڕیشەی وجوودم یەک بە یەک وەک تار و سەنتوورە\n\nتەبیعەت گەرچی ڕەنجوورە، قەریحە گەرچی باریکە\nلەبۆ گۆشتی قەڵەو، ئەعزا هەموو وەک خیگە ئەستوورە\n\nلە چێشتی بەربەسێڵ و گۆشتی تازەی بەرخی یەکساڵە\nکە مەحروومم عەزیزم، چلچرایی دیدە بێ نوورە\n\nتەبیب و دوکتورم پاک ئیمتیحان کرد، ئیتیفاقیان بوو: \nدەوای ئەم دەردە، یا کاوڕە یا گیسکە یا کوورە\n\nدەبینم ئەهل و بەیتی کەس نییە لەم شارەدا ئیمڕۆ\nمەگەر زاتێ بە ئیبنولموهتەدی مەعرووف و مەشهوورە\n\nئەگەر ڕاستت دەوێ پیاوی خەسیس و پیس و دەست قووچاو\nنەبێ چاکە، ئەگەر بشبێ مەقامی ئاوی ئاموورە\n\nوەکوو بیستوومە وەختی بەخشیش و هیممەت، دەر و بامی\nلە موحتاج و فەقیر و بێ نەوا وەک بەیتی مەعموورە\n\nئەگەرچی (کاکی کۆکی) نیسبەتەن تۆ شاعیری چاکی\nوەلی چون ئیحتیاجت زۆرە، شێعرت بۆیە مەنفوورە"}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "مەلا مارفی کوکی ناو بانگی حاجی ئێلخانی...", "poem_description": "نووسین: کەماڵ ڕەحمانی", "poem_text": "مەلا مارفی کوکی، ناو بانگی «حاجی ئێلخانی» بیستبوو، تا ئەو وەختە نەیدیبوو، هەڵئەستێ ئەچێ بۆ لای داوای شتێکی لێ بکا بۆ ئەو زستانەی ماڵ و منداڵەکەی. کە ئەڕوا بە ڕێکەوت حاجی ئێلخانی چووبووە دەرەوە بۆ ڕاو، جلی ڕاوی لە بەرا ئەبێ و بە تاقە سوارە تووشی مەلا مارف ئەبێ، مەلاش بارگیرە کەرێکی هەبوو، سوار ببوو، لێی ئەپرسێ: ها مەلا ئۆغر بێ؟ ئەڵێ: بە خوا ئەوی ڕاستی بێ ئیمساڵ منداڵەکانم هیچیان نییە، ئەچم بۆ لای حاجی ئێلخانی بزانم شتێکم ناداتێ بۆ ئەم زستانەمان. \n\nحاجی ئێلخانی، ئەزانێ کە مەلا نایناسێ ئەڵێ: تەمای چەندت پێیە کە بتداتێ؟ ئەڵێ: سەد تمەنێک ئینجا بەشم ئەکا. ئەڵێ ئەگەر وتی زۆرە؟ ئەڵێ: پەنجا تمەن. ئەڵێ ئەگەر دیسان ئەوەشی بەلاوە زۆر بوو؟ ئەڵێ: بیست و پێنج تمەن. ئەڵێ: ئەگەر هەر وتی زۆرە؟ ئەڵێ: دە تمەن. ئەڵێ ئەگەر دیسان ئەوەشی بەلاوە زۆر بوو؟ ئەڵێ: چوار پەلی بارگیرە قۆڕەکەم ئەکەم بە کوزی دایکیا و ئەگەڕێمەوە، چی لێ ئەکەم. حاجی ئێلخانی پێی پێئەکەنێ و ئەڵێ بڕۆ خوات لەگەڵ. تا مەلا بە بارگیرە شەلەوە ئەگاتە ئاوایی و ئەچێتە دیوەخان، حاجی ئێلخانی خۆی و سوارەکان ئەگەڕێتەوە لە دیوەخان دائەنیشێ، مەلا ئەکا بە ژوورا، مەلا چاویشی کز ئەبێ، حاجیش جلی ڕاوی داکەندبوو و مەلا نەیناسییەوە. \n\nلە پاش چاکی و چۆنی لێی ئەپرسی: ها مەلا خێرە وا تەشریفت هێناوە؟ ئەڵێ: وەڵا حاجی بەگ، ئیمساڵ زۆر پەرێشانین، خێزانێکی زۆرم بۆ نەگبەتی بە ڕیشەوە بووە، نە نان هەیە و نە بەرگ، هاتوومەتە خزمەتت چارێکمان بکەی بۆ ئەم زستانە. حاجی ئێلخانی ئەڵێ: مەلا چەندە بەشت ئەکا؟ ئەڵێ قوربان سەد تمەن. ئینجا حاجی ئێلخانی ئەڵێ: مەلا زۆرە. ئەڵێ: با پەنجا تمەن بێ. ئەڵێ: ئەوەش هەر زۆرە. ئەڵێ: بیست و پێنج تمەن. ئەڵێ: فڵانی هەر زۆرە. ئەڵێ: بە قوربان لە دە تمەن کەمترم ناوێ. حاجی ئێڵخانی پێئەکەنێ. مەلا ئینجا تێ ئەگا چ باسە، کە ئەمە حاجی ئێڵخانی خۆی بووە تووشی بووە. ئەڵێ: قوربان ئەگەر دە تمەنەکەم نەدەیتێ بارگیرەکەم لە دەرەوە بەستراوەتەوە! حاجی ئێڵخانی بە تەواوی لەبەر پێکەنین شپرزە ئەبێ. \n\nئینجا بانگی پیاوەکەی ئەکا ئەڵێ: کوڕە بچۆ سەد تمەن و پەنجا تمەن و بیست و پێنج تمەن و دە تمەن بدە بە مەلا با بارگیرەکەی لە شوێنی خۆی بێ! \n\n\nعەلائەدین سەجادی، ڕشتەی مرواری، بەرگی ٢."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "مەلا مارفی کۆیی [کۆکی] لەو موکریانە سەگێکی هەبوو...", "poem_description": "نووسین: کەماڵ ڕەحمانی", "poem_text": "مەلا مارفی کۆیی لەو موکریانە سەگێکی هەبوو زۆری خۆش ئەویست بۆ هەر کوێیەک بچوایە سەگەکەی بە شوێنەوە بوو، ئەم خۆی چی دەست بکەوتایە بەشی ئەویشی ئەدا. بەکرئاغا هەبوو لە «قەباکەندی» ڕۆژێک پێی ئەڵێ مامۆستا! ، ئەم سەگەت بۆچ ئەوەندە خۆش ئەوێ لەگەڵ ئەوەشا گڵاوە؟ ! ئەڵێ: برام! شەڕی خۆیم لێ لا ئەدا. شەڕی خەڵکم لێ لا ئەدا، دوور ئەخاتەوە، لەسەر شتێکی زۆر کەم کلکەسووتێم بۆ ئەکا، بەیانی و ئێوارە پاسەوانیم ئەکا، لەناو هەموو حەیوانێکا هەموو دەم لەگەڵمایە، لە هەموو کەس خۆشتری ئەوێم، دوو زمانیم لەگەڵ ناکا، لە پاشملە باسم ناکا. بەکرئاغاش ئەڵێ: بریا مامۆستا من ئەو سەگە بوومایە و تۆ وەسیەتت بکردمایە، وە یا تۆ ئەو سەگە بوویتایە کە ئەو وەسپانەی تیایە! \n\n\nعەلائەدین سەجادی، ڕشتەی مرواری (بەرگی ٥)، لاپەڕە ٥٠٦."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "مەلا مارفی کۆکی و مەلا حەمەمینی وەڵاش لە...", "poem_description": "نووسین: کەماڵ ڕەحمانی", "poem_text": "مەلا مارفی کۆکی و مەلا حەمەمینی وەڵاش لە دیوەخانی قەرەنیاغای مامشا دانیشتبوون سەریان خستبووە بناگوێی یەک، لە بەر خۆیانەوە قسەیان ئەکرد. قەرەنیاغا وتی: ها، مەلاینە ئەوە درۆ و دەلەسەی چی هەڵەبەستن؟ خێرا مەلا مارف ئەڵێ: «قوربان ناوی جەنابت بە خێر و چاکە دێنین». \n\n\nعەلائەدین سەجادی، ڕشتەی مرواری (بەرگی ٦)."}, {"poet": "مەلا مارف کۆکەیی", "poet_description": "['ناو : مەلا مارف کۆکەیی', 'لەدایکبوون : ٢٥٧٤ی کوردی؛ حاجی خۆش، شاروێران، مەھاباد، ڕۆژھەڵاتی کوردستان', 'کۆچی دوایی : ٢٦٤٥ی کوردی، مەھاباد', 'مەزار : مەھاباد، گۆڕستانی مەلا جامی', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/%D9%85%DB%95%D9%84%D8%A7_%D9%85%D8%A7%D8%B1%D9%81_%DA%A9%DB%86%DA%A9%DB%95%DB%8C%DB%8C'>ویکیپیدیا</a>\"]", "book": "دیوانی مەلا مارف کۆکەیی", "poem_title": "مەلا مارفی کۆکی لە سابڵاخ و لە وڵاتی موکریان", "poem_description": "نووسین: کەماڵ ڕەحمانی", "poem_text": "مەلا مارفی کۆکی لە سابڵاخ و لە وڵاتی موکریان ژیانی بە ناسۆری بەسەر برد، لە سەردەمی دواییدا یەکە هۆنەری موکریان بوو، بەڵام ڕۆژگار ڕۆژبەڕۆژ زۆرتر پشتی تێ هەڵ ئەکرد؛ سەرەتای دەروازەی ناسۆری بێپایانی کوشتنی کوڕە گەنجەکەی «مەلا عەلی» بوو، ئەم کوڕە لە سەردەمی پاشایەتی ڕەزاشادا وڵاتی موکریانی شڵەژاندبوو، ئاگرێکی قودرەت بوو پەیدا ببوو، مەلا عەلی ڕێوەڵەیەک بوو بەڵام چارەنووس هێنای بەسەریا کەوتە کەژ و شاخ و پیاوکوشتن. ئاغاواتی موکریان و حوکوومەتی ئەو وڵاتەی ڕەزاشا ئەو دەمە بە ڕاستی لە ترسی مەلا عەلی خەویان لێ نەئەکەوت. بە جۆرێ سامی پەیدا کرد، منداڵ لە بێشکەدا کە ئەیانوت مەلا عەلی هات، ژێر ئەبۆوە؛ لە ئەنجاما مەلا عەلی کوژرا، ئەم کوژرانەی ئەو بوو بە کردنەوەی یەکەم قاپی مەینەت و گریان و زاری بۆ مەلا مارفی کۆکی. بەرەبەرە هەتا ئەهات مەلا مارف بەلای پیرییەوە ئەڕۆیشت و بەلای جیابوونەوە لە دۆستانی لە دۆستانی دێرینیەوە ئەڕۆیشت؛ گریان و زاری هەر زیادی ئەکرد، چاوی ڕووناک لەبەر گریان تەکانی ئەدا بۆلای نابینایی! \n\nخەڵک و خوا ئامۆژگارییان ئەکرد: بەم گریانە چاوی خۆیشت دائەنێی، بەڵکوو داشت ناوە، ئیتر واز بێنە با ئەو چوار ڕۆژەی ژیانە کە ماوتە بە ڕووناکی دنیا ببینی؛ ئەویش لە وەراما بەم دوو هۆنراوە جوابی ئەدانەوە: \n\nژیان ئەولاد، ژیان ئەحباب، ژیان ئەییامی جوانی بوو، \nنەما ئەولاد، نەما ئەحباب، نەما ڕۆژانی ڕابردوو، \nچ دێ ئیتر دەبینم من، بە ئەو چاوەی کە جاران بوو، \nنەمێنێ با ئەوەش ڕەببی، کە ئەو دەستەی لەدەس دەرچوو! \n\n\nعەلائەدین سەجادی، ڕشتەی مرواری (بەرگی ٧)."}]