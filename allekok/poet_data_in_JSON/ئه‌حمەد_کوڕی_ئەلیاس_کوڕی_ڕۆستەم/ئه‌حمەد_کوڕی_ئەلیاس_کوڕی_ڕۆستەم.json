[{"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەی ئایینەیێ دل ب جەمالا تە موجەللا", "poem_description": "", "poem_text": "ئەی ئاینەیێ دل ب جەمالا تە موجەللا\nسەد سەفحە ب یەک زەررە ژ نوورا تە موتەللا\n\n\nئینسان، تە ژ بۆ عالەمێ کوبرا کرە نوسخە\nلەو موزغەیەکی ژێ تو دکی عەرشێ موعەللا\n\n\nوەحدەت ب حەسەب کسرەتێ ئەعیانێ مەزاهر\nهەر سوو ب سفاتان دکەتن کەشفێ تەجەللا\n\n\nلەو مُختَلف القول و عَمَل بوونە خەلائق\nکافر، ژ سەنەم بوونە ب ناڤێ تە تەسەللا\n\n\nسررا خوە نیهانی کو تە دا ئەحمەدێ خانی\nاز غیر بری شد، بە تو ئاورد تولّا"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەی واحدێ پەنهان کو ژ زاتێ تەیە پەیدا", "poem_description": "", "poem_text": "ئەی واحدێ پەنهان کو ژ زاتێ تەیە پەیدا\nئەڤ کەون و مەکان ئەرز و سەما گونبەدێ خەزرا\n\n\nئەرواح و عوقوول ئەنفوس و ئەعراز و جەواهر\nخالن د موسەووەر نە مەحەلل و نە هەیوولا\n\n\nلەوح و قەلەم و کورسی و عەرش ئەنجوم و ئەفلاک\nهەم ئاگر و ئاخ ئاڤ و هەوا جوملەئێ ئەشیا\n\n\nسەد قافلە مەوجوود پەیاپەی موتەواتر\nهەر لەحزە ژ سەحرایێ عەدەم تێن ب تەمەننا\n\n\nهن نەقدێ فەنائێ دگوهۆڕن ب بەقائێ\nهن نەقدێ وجوودا خوە دکن بێ بەدل ئەفنا\n\n\nهەر یەک ب وجوودا خوە وجوودا تە دخوازت\nبالجمله خەریدارێ جەمالا تەنە حەققا\n\n\nلەو شوبهەتی پیرا ب هەوەس تالبێ یووسف\nدۆر هاتییە خانی کەلەفا ڕیسی د دەست دا\n\n\nئەو ژی ب مەتاعێ خوە قوماشێ تە دخوازت\nسبحانک لن تۆیس من روحک عبدا\n\n\nئەحمەد ژ سەنایا تە ندا کەت قە چو وەسفا\nما أعجزنی حمدک أن أحمد حمدا"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "نەققاشێ ئەزەل ڕۆژا سەرلەوحەیێ ڕەنگین دا", "poem_description": "", "poem_text": "نەققاشێ ئەزەل ڕۆژا سەرلەوحەیێ ڕەنگین دا\nپەرگار ژ دەستان بوو سەرسەفحە کو تەزیین دا\n\n\nتەزهیب و زەرەفشان کر سەرلەوحێ کیتابا عشق\nرەسما ئەزەلی کێشا نەقشێ خوە نوو ئایین دا\n\n\nدیباچە کو ئینشا کر فهرەستە کو ئملا کر\nجلدەک ژ عەناسر بەست نەفخەک ب سوفالین دا\n\n\nئەتفال و مەلەک هاتن وەستانە دبستانێ\nلا علم لنا گۆتن «ئەبجەد» ب خوە تەلقین دا\n\n\nوان سادە روخان مەشقێ عشقێ کو تەمەننا کر\nخەتتاتێ ژ حوسنێ خەت سەرمەشقەکی زەررین دا\n\n\nئەز چوومە دەرێ دێرێ من دیت کو روح الله\nتەکراری موسەووەر بوو حەتتا د نهالین دا\n\n\nوان جوملە «أنا الحق» گۆت من واحدێ موتلەق گۆت\nساقی ب خوە ئەز گرتم جامەک مەیێ نۆشین دا\n\n\nمن نۆشی و سەرخوەش بووم فی الحال مشەووەش بووم\nئەز چار و نەه و شەش بووم من تەکیە ب بالین دا\n\n\nهەرچی کو مە بەر پێ کر هندی مە نەزەر لێ کر\nمن سەیر ل ئێکی کر لەورا مە دل و دین دا\n\n\nمن دی هەمی یەک پەرتەو ساری د مەزاهر دا\nمومکن هەمی ژێ پڕ بوون ئەمما نە د تەمکین دا\n\n\nئەو بوو کو زولەیخایێ ئێ دیتی د یووسف دا\nمەجنوونی د لەیلائێ فەرهادی د شێرین دا\n\n\nجانا ژ جەمالا تە ئەز دێ کو ببم سابر\nشەیخان و ئولوعەزمان جانێ خوە د کابین دا\n\n\nمسباحێ ئەبەد من دی ئیرۆهە د فندێ دا\nگەنجا ئەزەلی مەرکووز من دی د گل و تین دا\n\n\nمەعزوورە ئەگەر سووفی بت مونکرێ مەحبووبان\nگەر تێ کو تەسەوور کت سررا کو د دووربین دا\n\n\nما سەجدە تەنێ من بر بەر سوورەتێ مەحبووبان\nئبلیسی نەبر سەجدە لەو مایە د نەفرین دا\n\n\nشاهد بی تو ئەی زاهد مەحبووب پەرەستم ئەز\nبێ شاهد و مەی نابم شەیخێ مە ئەڤ ئایین دا\n\n\nجانی ژ تە ئەی خانی جانان کو بخوازیتن\nها نوقتە ل بەر دانی فی الحال د مزگین دا"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ژ لەعلێ د یارێ ئەمن مەی ڤەخوارا", "poem_description": "", "poem_text": "ژ لەعلێ د یارێ ئەمن مەی ڤەخوارا\nب دل من دبەخشی بەدەخشان بوخارا\n\n\nمودامێ د دەستێ غەمان دا زەبوونم\nمودامی دخۆم مەی بکم ئەز مودارا\n\n\nدەما کر مە عوزرا ئەوێ گولعزارێ\nدبن بێ تەکەللوف دلێ من غەدا ڕا\n\n\nهنارن ژ بۆ من دەراغووش پەروەر\nهنارەک د تازە حەبیبا دلارا\n\n\nنە یارا تە ئیرۆ نەزەر دا تە خانی\nنە یاران تە مانە نە راحەت نە یارا"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "سەروا مە ب زەرزەنگ و هەزار عشوە و مەش هات", "poem_description": "", "poem_text": "سەروا مە ب زەرزەنگ و هەزار عشوە و مەش هات\nعاشق کرن ئەحیا ل رەقیبان کو نەخوەش هات\n\n\nسونبول کەملاندن گول و لالە خەملاندن\nرەیحان شەتلاندن ل روخان تازە بنەفش هات\n\n\nتەن دەرڤە نەبوو قەت نەددا بەختی گوشادەک\nڕوو دا مە شوکر کەعبەئێ تالع کو دوو شەش هات\n\n\nتیپێ د فڕەنگان ب غلوو هاتنە رۆمێ\nشوکرانە نیهانە ژ عەرەب هەم ژ حەبەش هات\n\n\nڕەشتۆزێ خوە نووبارە مە گەر گۆشە دخوازن\nتیرا گۆشەئێ دا تە هەدەف گرت و ب کەش هات\n\n\nیان هات و ب نیڤا دلی کەت قەت نە دوەستا\nلەورا کو ژ بەر قەوسێ مە دی زێدە ب وەش هات\n\n\nخانی بەسە بێ عاری چڕا زێدەئێ سالان\nئیسالە ژ خوە تالع و بەختێ نە ب ڕەش هات"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "عشوەیەک دا مە سەحەر وێ پەرییا حووری سرشت", "poem_description": "", "poem_text": "عشوەیەک دا مە سەحەر وێ پەرییا حووری سرشت\nشەفەقا بەرقێ جەمالێ دل و جان سوهت و برشت\n\n\nمە نەزانی کو مەلەک یا نە بەشەر یا پەری بوو\nیەدێ بەیزا وەکو مووسایی ل قەتلێ ڤەدمشت\n\n\nب تەمەننایا شەهادەت عاشقان جان برە پێش\nئەللاه ئەللاه چ غەرەزدارە کو یەک فەردە نەکوشت\n\n\nکعبه اللهی جەمالێ مە دکر چینە تەواف\nخەیبەری هاتنە من خال و خەت و چەنبەر و قشت\n\n\nعلمێ ئەسما مە ژبەر کر د دبستانێ سفات\nتالبێ زاتیمە لەو من شەممراند باغێ بهشت\n\n\nئادەمێ کامل ئەزم بوویمە مەسجوودێ مەلەک\nموددەعی گەر نەبتن سەجدە ب من ها سەرێ خشت\n\n\nخانیا دێ هەبتن بێ هونەران لاف و گەزاف\nئافەرین بەر تە کو ئەڤ شیوە ژ بۆ کەس تە نەهشت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "میرێ مەجلس نەکەنت موتربێ گۆیا چ بکەت", "poem_description": "", "poem_text": "میرێ مەجلس نەکەنت موتربێ گۆیا چ بکەت\nغونچە خەندان نەبتن بولبلێ شەیدا چ بکەت\n\n\nنەینکا حوسنێ بوتان لازمە ساحب نەزەرەک\nکەسێ بینا کو نەبت دلبەرێ زیبا چ بکەت\n\n\nبێ کەرەم ناچتە تیپا عەدوان مەردێ شەجیع\nتیغێ ئاهیختە بێ دەستێ توانا چ بکەت\n\n\nتالبێ علم و کەمالێ نەبتن قابلێ فەیز\nحکمەت و تەربیەتا عالمێ دانا چ بکەت\n\n\nتەبعێ خانی سەدەفا گەوهەرێ عرفانە وەلێ\nمەتنخوانەک کو نەبت ساحبێ مەعنا چ بکەت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەز چوومە دەرێ مەیکەدەئێ سوبحەیەکێ زوو", "poem_description": "", "poem_text": "ئەز چوومە دەرێ مەیکەدەئێ سوبحەیەکێ زوو\nمن دی یەکی ئەسمەر\n\n\nقامەت ب مسالێ دارێ شمشادێ دو گیسوو\nمانەندی دو ئەژدەر\n\n\nچین چین کربوو بسک ل سەر گەردەنێ روخسار\nمانەندی دو شەهمار\n\n\nکەرکەر دخوەشین زولفێ ل سەر قەوسێ دو ئەبروو\nمانەندی دو شەهپەڕ\n\n\nماییم موتەرەققب مەگەر ئەو مەزەهرێ ئعجاز\nجارەک ب دوسەد ناز\n\n\nحالێ مە تەفەححوس بکە بێژە کو ئەسیرۆ\nئەز بۆ تەمە خەمخوەر\n\n\nمن گۆتی: د وەقتێ سەحەرێ ئەو چ تە دا من\nئەی سەرو قەدا من\n\n\nگۆتی: تو نزانی چیە من دا تە فەقیرۆ\nأعطیتک کوثر\n\n\nحەتتا ڤەکە لەوحێ سەدەف و خامەئێ یاقووت\nنێزیکی ب لاهووت\n\n\nمن سەیرکرن سدرە و تووبا قەد و دلجوو\nنینن چو بەرابەر\n\n\nهندی مەلەک و حوور و پەری بێنە تەماشا\nحاشا ثم حاشا\n\n\nکەنگی دبن ئەو لائقی نەززارەئێ ئەبروو\nئەی دل مەکە باوەر\n\n\nیارێ ژ دەرێ مەیکەدەئێ من مەکە بێ بار\nئەی سەییدێ موختار\n\n\nساقی کو تووی أشهد باللهی کو ئیرۆ\nخانی بوویە مەیخوەر"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەی دلا گەر تە دڤێتن ببی دائم مەسروور", "poem_description": "", "poem_text": "ئەی دلا گەر تە دڤێتن ببی دائم مەسروور\nد تەرەبخانەئێ دونیا ڤەخوە ئاڤا ئەنگوور\n\n\nپێ نەبە غەفلەتێ غەوغائێ جەهانێ بدڕین\nژ مەقامێ کو ب هش تێ ژ سەدایێ تەنبوور\n\n\nزمزما زەمزەمەیا راهێ حوسەینی ژ حجاز\nڤەخوونت کەعبەیێ دل تا بتە بیت المعمور\n\n\nپەردەئێ زولمەتێ عشقا ل جەهانێ بدڕین\nژ نەزەرگاهێ جەمالێ تو حجابێ بکە دوور\n\n\nمەنزەرێ دیدەئێ جانێ تە مونەووەر نەبتن\nنەسلێ ما زاغ نەکێشی تو ژ خال و خەتێ هوور\n\n\nگونەهان گەر نەبویان لەززەت و زەوقەک حاشا\nفاعل ئاسم نەدبوو، تارک و تائب مەئجوور\n\n\nمەی و مەعشووق و هەوەسبازی و دونیایێ زوهوور\nنەبوو وانا نەدبوو ئسمەکێ ئەللاهی غەفوور\n\n\nمن گونەه تێ ب گوناهان کو د نیڤ باغێ جەهان\nسەمەرێ خوەشتر ئەڤن، بوون ب حەرامی مەشهوور\n\n\nهنگی دەورێ فەلەکێ ساغەرێ مە دەور دکەت\nمەه و سالان دگرت هەروە ژ عومرێ مە قوسوور\n\n\nڕابە ئەی ساقییێ مەهوەش تو ژ رەغما فەلەکێ\nبدە من بادەئێ لەعلێ تو ژ جاما فەغفوور\n\n\nشەیخێ جام ئەر نەفەسێ هەمدەمێ دل کەت بێ موراد\nل مورادێ دلێ موردە دبتن کەشفێ قوبوور\n\n\nیەعنی ئەو خانەئێ گل نابتە قابل قەتعا\nنە ب چەشمێ دلێ نازر نە ب ڕوویێ مەنزوور\n\n\nعشقبازی دو تەریقن چ حەقیقەت چ مەجاز\nشەمعێ جان دێ بسوژیتن چ ب نار و چ ب نوور\n\n\nشەبێ زولماتێ ب ئمکانێ دبت سوبحێ نوما\nئافتابێ ئەحەدییەت ژ فەلەق تێتە زوهوور\n\n\nسەر و مال و دل و جانێ مە فدایێ تە بتن\nبکە قەلبێ مە تو ساقی ژ شەرابا خوە تەهوور\n\n\nدا بکەم کەسبێ مەقامات و عولووێ دەرەجات\nیا بکەم کەشفێ کەراماتێ ژ دارا مەنسوور\n\n\nزاهدا گەر تە دڤێتن تو خودێ ناس بکی\nوەرە بەر سایەئێ شەمشاد قەدان قەت مەچە دوور\n\n\nب زیارێ وەرە قەیدا شەجەرا وادیێ قودس\nکو بزانی ببهی سیتێ أنا الله ژ توور\n\n\nئەز لەما شیفتە و والهێ مەحبووبانم\nکو د نیڤ ئایینەئێ جەبهەتێ وان من دییە نوور\n\n\nهەر دەما نەترکێ خلخالێ بنێ تێنە خورووش\nهەر دەما توررە ژ بەر تایێ قەسەب تێتە سودوور\n\n\nیانە کاکول ژ کنارێ کولەهێ کەچ بدەرین\nیا خەتێ مسکێ بڕێژ کەت ژ کنارێ کافوور\n\n\nکافرێ عشقم ئەگەر ئەز نەدەمێ ئیمانێ\nیا ب محرابێ بروویان نەبرم سەجدە ژ دوور\n\n\nواعزا گوه بدە من دا ببهی نەقلێ سەحیح\nموسحەفا چەهرەئێ خووبانە کتێبا مەستوور\n\n\nدەفتەرێ عشقێ نەدا دەست تە موعەللم ژ ئەزەل\nمەعنەیا ئایەتێ حوسنێ ل تە لەوما مەستوور\n\n\nبێ تەکەللوف دخورم سووندێ ب قورئانێ شەریف\nخانیا سوورەتێ جانانە ب من سوورەئێ نوور"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "دیسان دلێ شەیدا ژ نوو بێ ئختیار پەرواز کر", "poem_description": "", "poem_text": "دیسان دلێ شەیدا ژ نوو، بێ ئختیار پەرواز کر\nسەیدەک دییە و بەردایە دوو، مەیل و فڕا شەهباز کر\n\n\nمەیلا وی مەحزا حکمەتە، سەیدا وی عەنقا سیرەتە\nتەیرێ وی بالا هممەتە، لەورا تەلەب ئەڤراز کر\n\n\nعەنقا ب دەست کەس ناکەڤت، دامەک دڤێ ئەو دا کەڤت\nنابت کو غافل ڕاکەڤت، ئێ قەسدێ سەیدا باز کر\n\n\nسەییادییا من بوو عەبەس، دائم ل من تەنگ بوو قەفەس\nراحەت نەبووم ئەز یەک نەفەس، من لەو ب ئەفغان ساز کر\n\n\nساز و سەمایا سوحبەتێ، گۆڤەند و چەرخا دەعوەتێ\nفکریمە شەکل و قامەتێ، بیر تێیە من ب ئاواز کر\n\n\nشەکلێ مەجازی چەندەکە، سەیدا حەقیقی وەردەکە\nتەیغوونێ قەیدا لێ ڤەکە، بەحری مە بەر ئەنداز کر\n\n\nنێچیر د بێ تەیغوون بتن، چەندەک ل پێشبەر خوون بتن\nشونقار نە دێ مەجنوون بتن، ئەسکۆف ژ چاڤان باز کر\n\n\nشونقارە چاڤ تەیغوونە دل، بەردانە دوو چاڤێت ب کل\nخانی ئەوان گێڕا خەجل، لەورا مەجاز ئاغاز کر"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "سەیدێ چەنگالا سەرێ زولفا شەها شەهبازم ئەز", "poem_description": "", "poem_text": "سەیدێ چەنگالا سەرێ زولفا شەها شەهبازم ئەز\nمەستێ جاما عشوەیا شەهنازێ نازک نازم ئەز\n\n\nرەمز و ئعجازێ دخووبان بێ عبارەت مەدح دکەم\nمورشدێ کامل ئەزم ئیرۆهە ساحب ڕازم ئەز\n\n\nبەیزەیا ئەز تێ عەبەس بوو ئاشیانا من قەفەس\nگەر چ دل تێ پڕ هەوەس بوو بێ پەڕ و پەروازم ئەز\n\n\nڤێ حەیاتا حیرەتێ چ بکەم بەقا نینە ژ بۆ\nلەو شەهیدێ غەمزەیا وێ دلبەرا تەننازم ئەز\n\n\nدەردەمەندەک من دڤێتن هەمنەفەس بت خانییا\nگەر مە هەمدەستەک هەبیتن سازێ خوەش ئاوازم ئەز"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "هێدی ل ئەبریشەم بدە ئەی موتربێ دەمساز", "poem_description": "", "poem_text": "هێدی ل ئەبریشەم بدە ئەی موتربێ دەمساز\nسەد دل بۆ ڤەبن بەستنە هەر یەک ب دوسەد ناز\n\n\nئەی بادێ سەبا پڕ مەهەژین توررەئێ دلدار\nعوششاقێ ب نالینە ژ بەر غوللە و شەهناز\n\n\nساقی بگەڕین بادەئێ ئەنگوور ب تەنبوور\nجانا بدە من بووسەیەکێ هەروە ب دلخواز\n\n\nرووحا من و سررا د روخێ یارێ ب یەک ڕا\nڕۆژا ئەزەلی بوونە ب دل هەمدەم و هەمڕاز\n\n\nخانی تە غەلەت زانییە ئەو هەر ژ خوە یەک بوون\nخەللاقی تەعەددود ب مەزاهر کرە ئعجاز"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "هەر دنالم شەڤ و ڕۆژان مەگەر ئەییوبم ئەز", "poem_description": "", "poem_text": "هەر دنالم شەڤ و ڕۆژان مەگەر ئەییوبم ئەز\nهێستران هەر ڤەدمالم مەگەر یەعقووبم ئەز\n\n\nب کەرەم دەست ژ مە بەردن گول و وەردان بکن\nوەر بپێچین ب جەفایێ خوە نە مەکتووبم ئەز\n\n\nهندەکێ غەم هەیە دائم ل من ئەو ڤێک دکەڤن\nئەز نزانم کو ب چاڤ وان خوەیی مەحبووبم ئەز\n\n\nغەم تەلەبکارێ مەیە ئەم خوە تەلەبکارێ دیار\nوە تلسمێ تەلەبێ تالب و مەتلووبم ئەز\n\n\nعەجەب ئقبالێ ژ من نهە خانی کو ل بال\nپادشاهێ غەم و دەردان وەهە مەرغووبم ئەز"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەز چوومە باغێ سۆرگولان وەقتێ سەحەرگاهێ ب خەف", "poem_description": "", "poem_text": "ئەز چوومە باغێ سۆرگولان، وەقتێ سەحەرگاهێ ب خەف\nمن دی سەدایا بولبولان داگرتبوون هەر چار تەرەف\n\n\nسەوتا هەزار و قومریان، دەنگێ رەباب و موغنیان\nتەشبیهی بەزما بەنگیان، هەڤدەنگی هەڤ بوون چەنگ و دەف\n\n\nمانەندی مەست و سەرخوەشان، ئەز چوومە بەزما مەهوەشان\nئەبروو کەمان و چاڤ ڕەشان، جەرگ و دلێ من کر هەدەف\n\n\nپەیگان د جەرگی دل پەڕی، سنگ بوویە سندووقا بەری\nسەددەق ژ حوسنا تە پەری، هێژا ل من کر کەرب و گەف\n\n\nهێژا ل من بوو کەرب و کین، زاهر غەزەب باتن کەنین\nلێ غەمزەیەک دا من نهین، عەقلێ مە دیسان بر تەلەف\n\n\nدیسان حەبیبا چاڤ بەلەک، ئحسان د گەل مە بوون گەلەک\nلەورا د گەل زولفێن هەلەک، ئالۆز مە دیتین قشت و لەف\n\n\nشتری و قشت و زولف و خال، هەمیان ل سەر روخسارێ ئال\nڤێکرا هەبوون جەنگ و جدال، لێک ئالیا بوون سەف ب سەف\n\n\nسەف سەف مە دی وێ کریە جەنگ، هندەک حەبەش هندەک فەرەنگ\nڤێکڕا براندن وەک خەدەنگ، ڤێکرا هەبوون وان لاف و لەف\n\n\nڤێکرا هەبوون دەعوا و شەر، دەربوون ل من تیپا تەتەر\nژێک ڕاکرن قەلب و جەگەر، رهتن ژ دل خوونا ب کەف\n\n\nرهتن ژ دل خوونا دلان، شەهمار و زولفێ سەرملان\nبێ رەحم و مەست و قاتلان، مەی خوار ژ فنجانا سەدەف\n\n\nوان مەیخوران ئەبتەر کرین، بێ قووەت و ڕەنگ زەر کرین\nوەللاه ژ دل کەرکەر کرین، خانی بەسە ئاه و ئەسەف"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەی دل ئەگەر ب نەقدێ جان جنسێ گران بهایێ زولف", "poem_description": "", "poem_text": "ئەی دل ئەگەر ب نەقدێ جان، جنسێ گران بهایێ زولف\nدێ بکڕی بزان مەجان، جەوهەرێ جانفدایێ زولف\n\n\nغونچەئێ تەنگ حەوسلە، دل ژ ڕکان بگرتبی\nسوبحەگەهان کو سەر دکەت، لەخلەخەئێ هەوایێ زولف\n\n\nمەشقێ دکەت ت مەکتەبان، ڕویێ نگار و حوسنێ خەت\nبەندە هەزار و تفلێ دل، هاتنە بەر مەلایێ زولف\n\n\nعاشقێ بێ جەگەر مەگەر، سەبرێ ژ جان و دل دکەت\nمانعێ گەنج مەقسەدە، هەیبەتێ ئەژدەهایێ زولف\n\n\nهەر سەرێ موو ب سازەکی، جلوە دکەت ب نازەکی\nعاشقێ عشقبازەکی، بەندە دکەت ب لایێ زولف\n\n\nرۆم و فەرەنگ و هندییان، خال و نشان و خەمرییان\nخەنجەر و شیر و مسرییان، جەنگە ل بەر لوایێ زولف\n\n\nتاج و تۆمار و بن پەڕان، لەعل و گوهار و گەوهەران\nسەرخوەش و دین و ئەبتەران، زەوقە د گەل سەمایێ زولف\n\n\nلاو و رەوال و ڕیسپییان، میر و وەزیر و جندییان\nسەرخوەش و مەست و بەنگییان، دەردە ژ ماجەرایێ زولف\n\n\nشەیخ و مورید و سالکان، شاه و فەقیر و مالکان\nچوست و چەلەنگ و چاپوکان دل کەتە بەندە پایێ زولف\n\n\nئەفعی و مار و ئەژدەرا، مسک و زوباد و عەنبەرا\nنەفخەئێ رووحپەروەرا، رائحەئێ هەوایێ زولف\n\n\nبێ مەی و بێ دەوایەکی، بێ دەف و چەنگ و نایەکی\nدین دکەتن مەلایەکی، جەزبەئێ دلروبایێ زولف\n\n\nمیر و مەلا و ماهران، چەندی بەلیغ و شاعران\nخانی و هندی حازران، دەردە ژ دەستێ تایێ زولف"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەی دلێ قەلب ناهەژی یەک سەرێ موو ژ تایێ زولف", "poem_description": "", "poem_text": "ئەی دلێ قەلب ناهەژی یەک سەرێ موو ژ تایێ زولف\nگەر نە هەژی تو پێلەکێ شوبهەتی من ل بایێ زولف\n\n\nخوون و دل و جەگەر دخوون نافە فرۆش هەر سەحەر\nبادێ سەبا کو تێک بدەت سونبولێ مشکسایێ زولف\n\n\nغونجەئێ تەنگ حەوسەلە دل ژ رکان بکر دبت\nسوبحەگەهان سەه دکەت لەخلەخەئێ هەوایێ زولف\n\n\nمەشقێ دکەن د مەکتەبان ڕوویێ نگارێ حوسنێ خەت\nهندە هەزارێ تفلێ دل هاتنە بەر مەلایێ زولف\n\n\nعاشقێ بێ جەگەر مەگەر سەبرێ ژ جان و دل دکەت\nمانعێ گەنج مەقسەدە هەیبەتێ ئەژدەهایێ زولف\n\n\nتالبێ نوورێ غەیبم ئەز مامە د قەید و زولمەتە\nهیڤی خودا و هممەتە حازرێ ئەولیایێ زولف\n\n\nبەحرێ جەمالێ یار ئەگەر کەشتیێ تێ سەبرێ بکت\nدەستێ من و تەعەللوقا دامەنێ با خودایێ زولف\n\n\nتالع و بەخت گەر مە دی دەولەتێ سەرمەدی مە دی\nدل کو خوە دایە بەر سها چەنک و پەڕێ هەوایێ زولف\n\n\nخانییێ ژار و بێ نەوا لێ دجڤن وها ستەم\nلەو دڕەڤی ژ دەرگەها شێر و شەها نەوایێ زولف"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "فات عمری فی هواک یا حبیبی کل حال", "poem_description": "", "poem_text": "فات عمری فی هواک یا حبیبی کل حال\nئاه و نالم همدمم شد در فراقت ماه و سال\nگر بنم قانم دیلرسن چوق دن أولموشتر حلال\n\nمەست و سەرخۆشم ژ عشقێ من نەما عەقل و کەمال\n\n\nأنت فکری فی فۆدای أنت روحی فی الجسد\nلشکر غمهای تو ملک دلم ویرانه کرد\nداده گلدم عشق ألندن أیسترم سندن مدد\n\nڤان تەتاران کرنە تالان عەقل و دین و ملک و مال\n\n\nطال غمی، زاد همی، شاع سری فی الملا\nتشنهٔ جام وصالم چون شهید کربلا\nیوقسه سن دیوانه أولدن نیجه حالن أی دلا\n\nیان ژ نووڤە عشوەیەک دا من حەبیبا چاڤ غەزال\n\n\nبت هجرانا حبیبی لست منی عالماً\nمُردم از درد فراقت غافلی از حال من\nجان و دل دن عرض قلدم حالمی جانانه بن\n\nعەرزێ حالا من تو غافل قەت نەپرسی عەرزحال\n\n\nهل لنا من نعمة الوصل حبیبی من نصیب\nاوفتادم بر درت بی چاره سرگردان غریب\nدرد من چوق الیک سندن اونه یوق هیچ طبیب\n\nئەی تەبیبێ من دەوایێ دەردێ خانی هەر وسال"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "دا زەن نەبرن کو ئەم خەمۆشین", "poem_description": "", "poem_text": "دا زەن نەبرن کو ئەم خەمۆشین\nئەم بەستە دەهان و پوڕ خورۆشین\n\n\nگەنجا مە د دل گوهەر تژینە\nهەر چەندە عەیان خەزەف فرۆشین\n\n\nشاهین و ب خەف مە لبسە دیبا\nزاهر ژ خوە ئەم پەلاسی پۆشین\n\n\nمجمەر سفەتە مە جسم و جان عوود\nدل ئاتەشە دائما ب جۆشین\n\n\nمەیخانە بهشتە حوورە ساقی\nکەوسەر مەیە لەو ڤە بادە نۆشین\n\n\nبیهۆدەیە لافە لەو کو خانی\nدونیاگەر و ئاخرەت فرۆشین"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "دوڕدانە ژ دەڤ دا مە دبارن دەم و ساتان", "poem_description": "", "poem_text": "دوڕدانە ژ دەڤ دا مە دبارن دەم و ساتان\nکەس نینە ببەت وان بفرۆشت ل وەلاتان\n\n\nسەوداگەرێ عشقێ پەریان جوملە دڕێتن\nقەتعا و سەعالیکێ زەمانێ فەتەراتان\n\n\nقەت گەوهەرەکی جەوهەریەک نینە بها کەت\nبازارێ جیهان مایە ب ڤان تورکمەن و تاتان\n\n\nعەبدێ زەهەبن هندەک و هند عابدێ فززە\nعاشق دەریانییە ژ عید و عەرەفاتان\n\n\nمەعشووقە جەمالا تە و عاشق ب خوە حەیوان\nئینسان برییانە چ خەبەر دەم ژ نەباتان\n\n\nکوففاری بوو دەم دایە حسارێ و مە خوندکار\nهێژ وێ ل شکارێ دگەڕیتن ل فەلاتان\n\n\nتێن ڕ بەگلەربەگی و میر و وەزیر جوملەئێ پ\nکوففاری و خوندکاری غەزەب کر ل فوراتان\n\n\nئیسلامی ل جەنگێ ت مە بی بۆچی زەبوونە\nلەورا کو کەرەم نینە حوماتا کەلیماتان\n\n\nڕوودایە عماراتێ مولووکان ب ئسراف\nمیرێ پسەبان نادەتە خەلقێ خوە خەلاتان\n\n\nمیرێت مەهمەدانی خوە دوبەندینە د خائن\nعیسێنە ل مووسایی دخوونن سەلەواتان\n\n\nخەلقێ مە هەکاری وە دبیتن کو ژ بۆ شاه\nحینا سەفەران ئەو دشەهینن ئەدەواتان\n\n\nمیرێ نەمەران وێ دمریتن ژ فەقیری\nشێروان و موکس بوویینە موحتاجی زەکاتان\n\n\nیا رەب تو بپارێزە د ڤێ عەسرێ قزلباش\nتوغیان و خورووجێ نەکەن ئەو بێنە وەلاتان\n\n\nکی دێ ل ڤێ سەرحەددێ ژ پێش وان ڤە بوەستت\nکەس نینە کو تێر نانی بدەت پێنج غوزاتان\n\n\nیا رەب ب دوعایێ نەبیی ئو وەلییان کەی\nب ئنجیل و زەبوور و فوروقان و تەوراتان\n\n\nیا رەب ب مەکێ کەی ب مەدینێ ب تەوافێ\nیا رەب ب حەقێ سەعی و ووقووف و عەرەفاتان\n\n\nیا رەببی ب لەوح و قەلەم و کورسی و عەرشان\nیا رەب تو ب مولک و مەلەکووت و سەمەواتان\n\n\nیا رەب تو ب تەوحید و ب تەسبیح و ب زکران\nیا رەب ب دوعا و ب سەلات و سەلەواتان\n\n\nخوندکاری ل کوففاری موزەففەر بکە دیسا\nدا شاه ژ ترسان ل عومەر دەت سەلەواتان\n\n\nناقووس و سەلیبێ د فەرەنگان چ رەوانە\nئەو بێن بگرن جوملە جهێ بانگ و سەلاتان\n\n\nچەندین د رجالان بشەهینە تو ژ غەیبێ\nئیسالە سەفەرکێش بدە خەلقێ خەلەواتان\n\n\nیا مالێ زەلال بێتە د ناڤ خۆزەئێ ئیسلام\nقەت لائقە ئەی خالقێ نوور و زولوماتان\n\n\nخەلقێ بەدەوان گەر چ مرن چوونە بەحەشتێ\nحەیفا مە ل ئبنان و خەواتین و بەناتان\n\n\nمورتەد ببن ئەو جوملە بمینن د گرفتار\nتەرکا تە بدەن ئەو بپەرستن بوت و لاتان\n\n\nئەڤ چەندە تەفاسیر و مەساحف ب تەلف چوون\nحورمەت چو نەما ئایەت و حەرف و کەلیماتان\n\n\nئەی مەعشەرێ ئیسلامێ هەمی سالح و تالح\nوەی عادل و فاسق ژی بخوازن دەعەواتان\n\n\nهەر کەس ب قەدەر حالی بکەن کەسب و تەقەرروب\nب ئسلاحێ نوفووسان دبتن وەسل و لقاتان\n\n\nدا مونتەقمێ قادرێ قەییووم ڤەخوازت\nدادا مە ژ کوففار و ژ فوججار و بوغاتان\n\n\nهندی دکەتن خانییێ بێچارە گوناهان\nیا رەب تو بەدەل وان بنڤیسە حەسەناتان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "شیوە و عشوە و نازێد کو دلدار دکن", "poem_description": "", "poem_text": "شیوە و عشوە و نازێد کو دلدار دکن\nعاشقان بۆ چ گەلۆ هندە قەدەر هار دکن\n\n\nگول د گەل بولبولی خوەش تەبعە و خەندانە وەلێ\nبێ وەفایی و جەفایا کو دکن خار دکن\n\n\nهوون مەکن لەومە ژ ساحب کەرەمان چەندینو\nکو چرانە ئەم و ئەو بێ زەرە و بێ زار دکن\n\n\nوان دڤێ هەمی کەس زێدە ژ وان رازی بن\nلێ رووز ب تەلەس هندەکان سار دکن\n\n\nدلبەران گەر نەڤیا عاشق و شەیدا پوڕ بن\nبۆ چرا زینەت و خەملێ ل خوە ئەو بار دکن\n\n\nروحێ عاشق ڕوویێ مەعشووق ب سەر موتتەحدن\nموتەعەدد ئەرزێ جەوهەر ئنکار دکن\n\n\nعززەت و ڕوومەتی دان جوملە ژ بال باخوێینە\nدا بزانی تو کو نە شاه و نە خوندکار دکن\n\n\nواجب و لازمە دائم ل مە کەتما ئەمەلێ\nعارف و عاقل و دانا ژ خوە ئنکار دکن\n\n\nنە وەکی خانییە نادان نەگهشتی ئاڤێ\nپەلەکا هلددت یا د دل ئزهار دکن"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "م دی شەیخەک ژ شەیخێ نەقشەبەندان", "poem_description": "", "poem_text": "م دی شەیخەک ژ شەیخێ نەقشەبەندان\nڤەبوون بەندێ ت من یەک یەک ژ بەندان\n\n\nگوشادا دل ژ بۆ من ڕا مویەسسەر\nنەبوو بێ سوحبەتا سوورەت لەوەندان\n\n\nدلێ مە بوو د گەل غەوغایەئێ دەرد\nهەژاند شوور و ل سەر مە هات ب ڕندان\n\n\nل من کورت بوو ڕیا کەعبا وسالێ\nژ شەکل و قامەتا بالا بلندان\n\n\nئەز ئیرۆ سەرخوەشم وەللاهی واعز\nل من زایع مەکە ڤان وەعز و پەندان\n\n\nکەسێ گریا ببت بەلکی ب عشقێ\nدبیتن عاقبەت ئەلبەت ب خەندان\n\n\nمە سەد هیڤی هەیە دیسان ژ سەییاد\nمە ئازا کەت ژ قەیدێ قەید و بەندان\n\n\nژ ئاهۆیان مە یاهۆ خوەست ئەمما\nدلێ من ما د نیڤ موشکین کەمەندان\n\n\nهەچی پیلەک د عشقێ دا عەمەل کر\nدبیتن عاقبەت شادان و خەندان\n\n\nدلێ خانی ئەگەر بوو گەنج خانە\nبەلێ قەت کەس نە گۆ خانی ب چەندان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "کانێ موحەممەد بەگ گەلۆ کان پادشاهێ سەرحەدان", "poem_description": "", "poem_text": "کانێ موحەممەد بەگ گەلۆ، کان پادشاهێ سەرحەدان؟ \nئیرۆ ژ دل بگرین دە لۆ، کان پادشاهێ سەرحەدان؟ \n\n\nئیرۆ ببینن عیبرەتێ، ئاغا و خەلقێ هێشەتێ\nکانێ خودانێ غیرەتێ، کان پادشاهێ سەرحەدان؟ \n\n\nمیرێ د نێڤ میران ب ناڤ، ئەشهەب سوارێ ڕم زراڤ\nبالا بلندێ پەڕ بەلاڤ، کان پادشاهێ سەرحەدان؟ \n\n\nکێ دی وە ڕەنگ زاتەک شەریف، ئەرکان و ئەزمانەک لەتیف\nعالەم د دەست وی بوو زەعیف، کان پادشاهێ سەرحەدان؟ \n\n\nکۆما دمل بوو سێ هەزار، سەد میرەکان ڤێکڕا دو جار\nژێک ڕاکرن کر تار و مار، کان پادشاهێ سەرحەدان؟ \n\n\nسەنجەق ژ سەر قەرسێ بڕی، بدلیسییان وان ژێ کڕی\nخانێ دمل کربوو چڕی، کان پادشاهێ سەرحەدان؟ \n\n\nکانێ عەزیزێ مسرییان، کانێ عەدووێ وانییان\nکان هەڤڕ کێ مەحموودییان، کان پادشاهێ سەرحەدان؟ \n\n\nکانێ ئەمیرێ نامدار، سەرحەد نشینێ خوندکار\nپاشان ژ بۆ پێشکێش هنار، کان پادشاهێ سەرحەدان؟ \n\n\nکانێ ئەمیرێ ذو الفنون، کان عاقلێ تبعەت جونوون\nعالەم ل بەر وی بوون زەبوون، کان پادشاهێ سەرحەدان؟ \n\n\nد علمێ خوە ئەو عەللامە بوو، بەهرامێ گولگوون جامە بوو\nقەتتالێ پڕ هنگامە بوو، کان پادشاهێ سەرحەدان؟ \n\n\nچەند میر و حاکم ڕاکرن، چەند خان و سولتان داکرن\nکۆم و حەشەم بەرباکرن، کان پادشاهێ سەرحەدان؟ \n\n\nئەو حاکمێ پڕ ناڤ و دەنگ، هەمتەبعەتێ تەیموورێ لەنگ\nدەعوە دکر بچمە فەڕەنگ، کان پادشاهێ سەرحەدان؟ \n\n\nپێلا کو وی دیوان دگرت، خەلقێ ئەدەب ئەرکان دگرت\nهەیبەت ژ وان دیوان دگرت، کان پادشاهێ سەرحەدان؟ \n\n\nوەقتێ ب سەر هەسپی دکەت، شەش جانبان ڕەڤ پێ دکەت\nهەیبەت ب سەر خەلقێ دکەت، کان پادشاهێ سەرحەدان؟ \n\n\nدائم عەدالەت پیشە بوو، غایەت دەقیق ئەندیشە بوو\nنازک تەبیعەت شیشە بوو، کان پادشاهێ سەرحەدان؟ \n\n\nدیوان و عەدل و دادگیر، ئزعان پڕ و ڕەوشەن زەمیر\nحەتتا خوەشین ناکن ژ بیر، کان پادشاهێ سەرحەدان؟ \n\n\nدیوان و ئەیوان شانشین، ئەو سەدر و حەوزێد نازەنین\nمان شوبهی فردەوسێ بەرین، کان پادشاهێ سەرحەدان؟ \n\n\nفەرشێ د دیبا و حەریر، ئستەبرەقێت وی بێ نەزیر\nبێ ئختیار مایین ژ میر، کان پادشاهێ سەرحەدان؟ \n\n\nئەڤ غالیەت ئەرمووش و قەز، وەرناگرت کەس شوبهی خەز\nخالی بوویین مەیدان و ڕەز، کان پادشاهێ سەرحەدان؟ \n\n\nڕەز بوو میسالا جەننەتێ، ئەیوان ژ سونعێ قودرەتێ\nکەس نینە تێ کەت شوبهەتێ، کان پادشاهێ سەرحەدان؟ \n\n\nئەلماس و لەعل و گەوهەران، تۆمار و تاج و بن پەڕان\nحەد نینە بێخمە دەفتەران، کان پادشاهێ سەرحەدان؟ \n\n\nسەد مەعنەک و هەسپێد بەدەو، سافی حودوود زێڕێن جەلەو\nکەس نینە وان ڕاکەت ژ خەو، کان پادشاهێ سەرحەدان؟ \n\n\nئەو شەهنشین و حەوز و ئاڤ، نێچیرگەهێ پڕ سەید و ڕاڤ\nنابت ببێژم ئەز ب ناڤ، کان پادشاهێ سەرحەدان؟ \n\n\nشاهینشەهێ گەردەن فراز، ئازاکرن تەیهوون و قاز\nتەرخان کرن تەیغوون و باز، کان پادشاهێ سەرحەدان؟ \n\n\nمیرێ مە وێ نابت سوار، تێربوویە ئەو ناچت شکار\nتەیغوون و تەرلان مان ل خوار، کان پادشاهێ سەرحەدان؟ \n\n\nسەرداریا کۆما گەلەک، ناکت سوارێ چاڤ بەلەک\nچاڤەت سپی بن ئەی فەلەک! کان پادشاهێ سەرحەدان؟ \n\n\nتاق و ڕەواق و مەنزەران، کۆشک و خەلات و خەیبەران\nوان جوملە نیشان حەیدەران، کان پادشاهێ سەرحەدان؟ \n\n\nئەو جوملە وی ئیجادکرن، هەر چەند قەوی بنیادکرن\nچەرخی هەژاند بەربادکرن، کان پادشاهێ سەرحەدان؟ \n\n\nخواهێ کەلاتان ب زەفەر، دوژمن ژ بەر وی بێ مەفەر\nوێ چوویە نیڤا ئاخ و بەر، کان پادشاهێ سەرحەدان؟ \n\n\nدونیا دبۆریتن ب دۆر، عومرێ عەزیز نادن ب زۆر\nدەولەت دبێن ناچیتە گۆر، کان پادشاهێ سەرحەدان؟ \n\n\nیا رەب هەبت ئۆچاخ قەدیم، عەممێ د وی خوەش بن عەمیم\nبالخاصه ئەو دوڕا یەتیم، کان پادشاهێ سەرحەدان؟ \n\n\nدوڕدانەئێ گەوهەر سەدەف، ئەو ما ژ وی نەسلی خەلەف\nیا رەب نەکی وان زوو تەلەف، کان پادشاهێ سەرحەدان؟ \n\n\nخەلقێ خودانێ دەولەتێ، وێ چوویە مالا زولمەتێ\nب وی ڕا بخوونن رەحمەتێ، کان پادشاهێ سەرحەدان؟ \n\n\nخانی تو ژی دەستان هلین، هەر چەند کو زێدە دلکولین\nئیرۆ ژ بۆ میر سائلین، کان پادشاهێ سەرحەدان؟"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "گەر گونەهکارین ژ بۆ ئسمێ غەفوور ئەم مەزهەرین", "poem_description": "", "poem_text": "گەر گونەهکارین ژ بۆ ئسمێ غەفوور ئەم مەزهەرین\nوەر ستەمکارین تەماشاگاهێ ئەهلێ مەحشەرین\n\n\nپڕ گوناهان گەر تو دێ مەهدەر بکی یوم الحساب\nئەی شفیع المذنبین ئەم بۆ تە ڕا سەردەفتەرین\n\n\nگەر غەفووری ئەم نەبەخشین و شەفیعی ئەم نەدین\nکار و بارێ مە کە مالک بۆ تە ڕا سەرعەسکەرین\n\n\nدۆزەخ و جەننەت ل نک مە هەردو یەکسانن ب حال\nعاشقێ دیدارێ یارین پەروەرێ پێغەمبەرین\n\n\nگەر جەمالا بێ زەوال ئەم دێ نەبینین بێ حجاب\nدار و دیوارێد رزوان خانی ئەم پێ کوو بکەرین؟"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ژ دەردێ عشقێ بەدحالم عەجەب بەربوویە من نارەک", "poem_description": "", "poem_text": "ژ دەردێ عشقێ بەدحالم، عەجەب بەربوویە من نارەک\nوەرە جانا ببین حالم، نە من دل ما نە دلدارەک\n\n\nنە دلدار و نە من دل مان، نە ئالئال و نە سۆرگول مان\nنە رەیحان و نە سونبول مان، د دل دا من خەلی خارەک\n\n\nد دل دا من خەلی پەیکان، وەرە سەر من بکە ئحسان\nل گۆراهی رەقیبی مان، ببین خوەش بوو بریندارەک\n\n\nڤەدە دەستان حەبیبا من، بکە دەرمان تەبیبا من\nبکە دەرمان برینا من ب دەست و تللێ موبارەک\n\n\nبرینداران برین خوەش بوون، رەقیبان هەردو ڕووڕەش بوون\nد باغێ حوسنێ گول گەش بوون نەکێشت بولبول ئازارەک\n\n\nسەحەر بولبول ب هاوارە، د دل دا ئەو بریندارە\nکول و نالین ژ بۆ عارە، نە گول مانە نە گولنارەک\n\n\nنەکێشت بولبول ئازارێ، ل رەغما موحبەتا خارێ\nل فەسلا ماهێ ئازارێ، نەمینت قەت ل دل بارەک\n\n\nل دل بارێ غەمان بارە، نە نیسانە نە ئازارە\nهەڕۆ خانی ب هاوارە، د دەستی مایە گوفتارەک"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "دلا قەت نینە مەحبووبەک ژ تە جوزئەک نەبت لالی", "poem_description": "", "poem_text": "دلا قەت نینە مەحبووبەک، ژ تە جوزئەک نەبت لالی\nدلاراما نە مەجزووبەک، هەیە سررا تە ژێ خالی\n\n\nئەگەر سررا د قەلبانە، وە گەر نوورا د وەجهانە\nب من یەک ڕەنگ و یەک تانە، د گەل یەک بوون ل وی ئالی\n\n\nژ غەیبێ ئەو ب یەک هاتن، هەمی جۆتن نە تەک هاتن\nوەکی چاڤێت بەلەک هاتن ب هەڤ کەت شاهی و تالی\n\n\nئەگەر حوسنە ئەگەر نوورە، ئەگەر نێزیک ئەگەر دوورە\nبرینا عاشقان کوورە، ژ سەرتیرا کوڕێ زالی\n\n\nژ سەرتیرا موجەوهەر بوو، چ ئاور بوو چ خەنجەر بوو\nژ بۆ من ڕا موقەددەر بوو، دەما پفکرنە سەلسالی\n\n\nوە گەر سەلسال و فەخخارم، تژی نوورم تژی نارم\nد باتن شوبهی خونکارم، ب زاهر کەتمە وی شالی\n\n\nگەلەک شال جەوهەر و زیبا، گەلەک ئەتلەس گەلەک دیبا\nگەلەک سیم و گەلەک شیبا، مە هاڤێتن بکر نالی\n\n\nبکر نالی مە هاڤێتن، هەمی یەک یەک هلاڤێتن\nگەلۆ کی بت کو ناڤێتن، حەبیبەک چاردە سالی\n\n\nمەگەر هەر من دڤێ دلبەر، دوسەد علمان بکەم ئەزبەر\nژ خلخالان دبت ئەبتەر، مەلا مەقسوودێ خلخالی\n\n\nمەلا مەقسوودێ من خالە، نە ملک و مەنزل و مالە\nنە علمێ قالە ئەو حالە، مە حاسل کر ب ئەبدالی\n\n\nمە حاسل کر ب خیزانی، ب موشتاقی و حەیرانی\nوەکی گەنجا د وێرانی مە پەیدا کر ب رەممالی\n\n\nب رەممالی مە پەیدا کر، دلێ غەمگین مە پێ شا کر\nنقی الخد مە ئازا کر، وەکی پیرا دوسەد سالی\n\n\nنقی الخد و لحیانن، بەرات و ئەمر و فەرمانن\nب توغراء و ب نیشانن، د دەست عوششاقێ دەللالی\n\n\nد دەست دەللالی دا من دی، روخێ کاغد سەمەرقەندی\nخەتێ کووفی نوقەت هندی، کتابا حوسن و ئەشکالی\n\n\nکتابا حوسن و دلبەر بوو، خەتێ الله أکبر بوو\nمەلایی گۆ ژ ئەزبەر بوو، ل تەختێ دل دبت والی\n\n\nل تەختێ قەلبی سولتانە، دلێ وی عەرشێ ڕەحمانە\nوەکی خانی نە نادانە، دزانت ئەو ب ئەحوالی\n\n\nب ئەحوالی خەبەردارە، ب سوورەت شەکلێ دلدارە\nد باتن عەینی دیدارە، تعالى شأنه العالی"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئەی دەریغا مامە تەنها ئەز ژ شەمسا خاوەرێ", "poem_description": "", "poem_text": "ئەی دەریغا مامە تەنها ئەز ژ شەمسا خاوەرێ\nخان و مان تێک بوونە زولمەت پاشی وێ دێم ئەنوەرێ\nبێ قەرارم شوبهی زیبەق بێ ئەوێ سیمەنبەرێ\nپاشی لێڤێت وێ ڤەناخۆم موتلەق ئاڤا کەوسەرێ\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ\n\n\nسەد مخابن چوو ژ بال من ئەو حەبیبا چاڤ بەلەک\nئاه و ئەفغانم شەڤ و ڕۆژان تچن حەتتا فەلەک\nوێ ژ فەریادێ د من عاجز دبن ئنس و مەلەک\nمام د قەیدا داغ و دەردان پاشی وان زولفێت هەلەک\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ\n\n\nهجرەتا یارێ بهاتم شوبهی فندا شوعلەدار\nکەتمە حالێ ئفتراقێ ژ ئحتراقێ بوومە نار\nئەو ووجوودا بێ ووجوودە سوهت و تێکدا بوو غوبار\nمن نەڤێ دونیا ب جارەک پاشی وان چاڤێت خومار\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ\n\n\nگەر د حینا ئەز وەفابم بێتە سەر من عزرەئیل\nموژدەیا خولدێ د وێ گاڤێ بدەت من جبرەئیل\nخزرێ فەرروخ بێ ژ من ڕا ئەو د وێ ڕێ دا دەلیل\nدێ ببێژم من نەڤێتن خولد و کەوسەر سەلسەبیل\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ\n\n\nچەرخێ کەچ رەفتارە وا وەیلا! کو ئەز حەیران کرم\nسەر ب گەردان بووم وەلێکن زێدە سەرگەردان کرم\nبێ دل و عەقل و هەوەس جارەک کو بێ ئزعان کرم\nزێدە ڤێ بێ مروەتێ ئەڤ ڕەنگ کو ئەز تالان کرم\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ\n\n\nزینهار ئەی دۆستان وەقتێ بکم ئەز هجرەتێ\nڤان دو مسراعان کتابەت کن ل پەرکێ کاغەتێ\nدا د دەست من دا سەنەد بت ئەو د بەیتا ئاخرەتێ\nعەرزوحالێ من ببت مەزموون ژ حینا حەزرەتێ\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ\n\n\nخانییا ئەڤ هەرزە گۆیی وە خەتاء و نە سەواب\nخێر ژ تە سادر ببن ئەی بێ ئەدەب ئەی بێ حجاب\nئەڤ قەزایا بارییە رازی ببە ئەی مال خراب\nبەلکی بیتە مووجبێ ناری ژ بۆ تە ئەڤ جەواب\nگەر بزانم ئەز د حەشرێ دا نەبینم دلبەرێ\nدێ چ لێ کەم جەننەتێ پێ وەر بکەم خاکستەرێ"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "دلۆ ڕابە خوە دلخوەش کە هلۆ دا بچینە سەیرانێ", "poem_description": "", "poem_text": "دلۆ ڕابە خوە دلخوەش کە، هلۆ دا بچینە سەیرانێ\nوەرە جارەک تو خوە ب وەش کە، بچین سەیرا گولستانێ\n\n\nگولستانا کو سۆرگول تێ، سەمەن نەسرین و سونبول تێ\nهەزار بولبول ب غولغول تێ، د فەسلا ماهێ نیسانێ\n\n\nد فەسلا جادوی نیسان، مە دی بوو دلبەرەک دیسان\nب دل مەشعەل چرا ئیسان، مە جان دا شوبهی پەروانێ\n\n\nمە جان دا دلبەرەک سادە، لەتیف و شۆخ و بەگزادە\nژ قەیدان کرمە ئازادە، نهان خوەندیمە دیوانێ\n\n\nنهانی خەلوەتەک دا من، ژ لەعلان شەربەتەک دا من\nب وەسلێ سوحبەتەک دا من، کرم بەندە د فەرمانێ\n\n\nد فەرمانێ کی سادق بت، ئو ناخوازی مونافق بت\nدڤێ هەردەم موافق بت، وەکی شەیخێ د سەنعانێ\n\n\nوەکی شەیخی د هادر بت، د فەرمانێ دە نازر بت\nب ئەمرێ دۆستێ کافر بت، بسۆژی سوحفێ قورئانێ\n\n\nدسۆژم سوحفێ مەکتووبە، ب ئەمرێ یار و مەحبووبە\nدەما دل دەم ب مەتلووبە، ددەم ئەز دین و ئیمانێ\n\n\nئەگەر دلبەر مەجازی بت، ژ ڕەنگێ لبسێ غازی بت\nبلا سووفی نەرازی بت، بمینە ئەو د حرمانێ\n\n\nبنێ سووفی قەوی دینە، وەکی خەففاشێ مسکینە\nل نک وی ڕۆژ تو ڕەنگ نینە، چو نابینت ژ عومیانێ\n\n\nدلێ وی کۆرە ئەعمایە، ژ وەسلێ دوورێ دامایە\nل بەر وی دەرگە دادایە نەهشتە بێتە دیوانێ\n\n\nد دیوانا کو قەرقەف تێ، ب بەزما هەر نەی و دەف تێ\nمەلائک سەد هەزار سەف تێ، ئەزم یێ هاتی مەیدانێ\n\n\nئەزم سەرخوەش ژ وێ جامێ، ئەزم سەودا د نێڤ عامێ\nئەزم عەنقا کەتی دامێ، ب زولفا سەر ل خال دانی\n\n\nب زولفا هاتی سەر خالان، بنەفشا تیتک و ئالان\nدل و جانێ مە عەبدالان، دبت دیسا ب تالانێ\n\n\nد تالانا کو سەد سەر چوون، هەزاران گەنج و گەوهەر چوون\nدلێ سەد پارە کەرکەر چوون، تو خانی بەس کە ئەفغانێ"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "هەڕۆ سەد جار ژ ئولفا وێ دبم کەیفێ ل مەیخانێ", "poem_description": "", "poem_text": "هەڕۆ سەد جار ژ ئولفا وێ، دبم کەیفێ ل مەیخانێ\nڤەبیر من تێت زولفا وێ، دنالم ئەز ژ هجرانێ\n\n\nژ سەهما عەقرەب و ماران، دنالم ئەز گەلی یاران\nژ چەهڤان خوون دچیت باران، وەکی ئەو تێنە لێکدانێ\n\n\nوەکی ئەو تێنە سەر بالان، ببینن نوقتە و خالان\nبنەفش و تەرحێ ئالالان، د سەر دا ماهێ تابانی\n\n\nد سەر دا ئەو مەها ئەنوەر، ژ رەیحان سونبولان دا سەر\nکرم سەودا و هەم ئەبتەر، ژ من دل بر ب تالانی\n\n\nژ من دل بر ئەڤێ جارێ، کو من دی قامەتا یارێ\nوەکی سەلوێ ل جۆبارێ، ڤەمەشیا هاتە ئەیوانێ\n\n\nڤەمەشیا یا سفەت حووری، ژ ڕەنگێ سۆرگولا ژۆری\nرحێ شێرین دکەم گۆری، ژ بۆ خالێ و نیشانێ\n\n\nژ وان خالان تەجەللێ دا، عەتارود بوو د بورجێ دا\nدلێ من کێزمەیەک لێدا، ب شیر ئەو هاتە مەیدانێ\n\n\nب شیر هات ئەو پەری پەیکەر، شەڤی ماها تژی ئەنوەر\nل من دا باتنی خەنجەر، دنالم ئەز ژ ئێشانێ\n\n\nژ وی دەربی یێ گێژم ئەز، شوبی بلبل دبێژم ئەز\nژ چەهڤان خوون دڕێژم ئەز، وەکی تاڤێ ت بارانێ\n\n\nژ چەهڤان خوین دبارینم، ژ عشقا تە ئەزێ دینم\nشوبی فەرهاد و مەجنوینم، دبێم: لەیلا گەلۆ کانێ\n\n\nخەریبم ئەز ژ لەیلایێ، نەهن وەک تە ل دونیایێ\nبچیتە بیتە زیبایێ، کو عاشق وێ د زیندانێ\n\n\nکو عاشق وێ دنالیتن، شەڤ و ڕۆژان دکالیتن\nژ چەهڤان خوون دمالیتن، مەجالە بێتە زۆزانێ\n\n\nمەجالە مە نەکر کارەک، ل سورمە وێ هەبوو مارەک\nڤەڕێکەم ئایەتێ جارەک، د گەل بایێ شەبستانێ\n\n\nد گەل بایێ سەحەرخێزێ، ببێژە عەنبەر ئامێزێ\nتە عاشق کوشت ب ڤێ ڕێزێ، بکە لوتفێ و ئحسانێ\n\n\nکو من دی بوو ل سەر بانی، دبێژت: ئەحمەدێ خانی\nبدە رووحێ د گەل جانی، دبێژم ئەز: بگر.. هانێ!"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "ئیرۆ ل تەختێ دلبەرێ یا رەب چ شێرین ئەسمەرە", "poem_description": "", "poem_text": "ئیرۆ ل تەختێ دلبەرێ، یا رەب چ شێرین ئەسمەرە\nژێ نابتن من دلبەرێ، ئەو دلبەرە یا دل بەرە\n\n\nدل بوو کو بریا جانە ئەو، دین بوو وە یا ئیمانە ئەو\nهەم لوتفە هەم ئحسانە ئەو، هەم لاڤە هەم گەردەن زەرە\n\n\nکاکول ژ بەر تاجێ ب زەر، تا تا وەکی پڕ بێنە دەر\nسەرعەسکەرێ تیپا تەتەر، سەردارە یانە سەروەرە\n\n\nیا رەب حەبیبا ڕەنگ فەلەق، جۆرێ تەتەق داگرت شەفەق\nیا بەلگێ نوورە یا وەرەق، یا قشتە یانە چەنبەرە\n\n\nزولفن گەلۆ پوڕ پێچ و خەم، یا سونبولا باغێ ئرەم\nزنجیرە یا سەر تا قەدەم ڕەشمارە یانە ئەژدەرە\n\n\nئەو توررە یا گیسۆنە ئەو، زەنجینە یان هندۆنە ئەو\nشوترینە یا شەببۆنە ئەو، یان تۆغ و شاهێ سەنجەرە\n\n\nئەبروونە یا مەه بوو هلال، هندۆنە یا نیشان و خال\nگیسۆنە یا حەزرەت بلال، مەشغوولێ ئەللاه ئەکبەرە\n\n\nچاڤن گەلۆ یا سەرخوەشن، ەشن ڕ یا کافرن یا دل\nبیمارن ئەو یا نەخوەشن، یا نەرگسە جادووگەرە\n\n\nروخسارە یا رەب یا قەمەر، گوفتارە یا رەب یا گوهەر\nئەو قەیدە یا رەب یا خەبەر ئەو شەهدە یانە شەککەرە\n\n\nڕوونە گەلۆ یا وەردێ ئال، ئالالە یان دێما ب خال\nقندیلێ نوورا ذو الجلال، مرئاتە یانا مەزهەرە\n\n\nدێم شووشە نوورا حەق د ناڤ، دەو غونچەیا شێرین گولاڤ\nروخ وەردێ گول ڕەنگین خوناڤ، خال بسک و نیشان عەنبەرە\n\n\nلێڤن گەلۆ یا قووتێ جان، یاقووتە یا قووتێ رەوان\nیان قۆتییا دورجا دوڕان، یان حەوزە یانە کەوسەرە\n\n\nیا رەب خەتێ رەیحانییە، سەر سوورەئێ قورئانییە\nیان خاتەما سولتانییە، فەرمانە یانە دەفتەرە\n\n\nخالن گەلۆ یا فولفلن، ئەو عارزن یان سۆرگولن\nئەم عاشقن یان بولبولن، زکرێ مە وەردا ئەحمەرە\n\n\nئەو گەردەنا شوبهی شەمال، سەرچەشمەیا ئاڤا زەلال\nقاروورە یا خەمرا حەلال یا شووشەیە یا شەککەرە\n\n\nیا رەب قەدا زیبایە ئەڤ، یان کەعبەیا عولیایە ئەڤ\nیان مسجد الأقصىیە ئەڤ، یان سدرە یانە عەرعەرە\n\n\nیا رەب دلێ دیوانەیە، یا عاقلێ فەرزانەیە\nیان بولبولێ وێرانەیە، یان عوودە یانە مەجمەرە\n\n\nئەو خانییێ دل دادەیە، مەشرەب ژ بەنگ و بادەیە\nدەردێ وی یارەک سادەیە، لەو هەر زەعیف و ڕەنگ زەرە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "دیوانی ئەحمەدی خانی", "poem_title": "زاهدێ خەلوەت نشین پابەستێ کردارێ خوەیە", "poem_description": "", "poem_text": "زاهدێ خەلوەت نشین پابەستێ کردارێ خوەیە\nتاجرێ رحلەت گوزین دلدارێ دینارێ خوەیە\nعاشقێ دلبەر حەبین دلدایێ دلدارێ خوەیە\n\nدا بزانی هەر کەسەک بێ شوبهە غەمخوارێ خوەیە\n\n\nبێ عەمەل تو ژ کەس مەکە هیڤی عەتاء و هممەتێ\nبێ غەرەز ناکێشتن قەت کەس ژ بۆ کەس زەحمەتێ\nکەس نەهن قەت هلگرت بارێ تە ئەو بێ ئوجرەتێ\n\nگەر چ عیسا بت ئەوی فکرا کەر و بارێ خوەیە\n\n\nهۆشیار بی! دا نەکی عومرێ خوە بێ حاسل تەلەف\nلەو کو نادەت فایدە مال و گەنج و ئەولاد و خەلەف\nماجەرایا خزر و دیوارێ یەتیمی بوو سەلەف\n\nڤی زەمانی هەر کەسەک معمارێ دیوارێ خوەیە\n\n\nجا نەزەر کە تو ب پێلا کو وە واقع بت سواش\nگەر نەبیتن ئلتفات و مۆچە و دەبر و مەعاش\nجندییێ رمبازێ فارس نادەتن جانی بەلاش\n\nساعەتا سەربازییێ هیڤی ژ سەردارێ خوەیە\n\n\nخانیا زایع نەکەی عومرێ خوە ئەی نادان عەبەس\nبێ تەلەب نابی ژ وەسلێ بەهرەمەند ئەی بوولهەوەس\nسانعێ موتلەق کو نینە ئحتیاجەک وی ب کەس\n\nلوتف و ئحسان ژی ئەوی دەرحەق تەلەبکارێ خوەیە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "دیباچە", "poem_description": "", "poem_text": "سەرنامەئێ نامە نامێ ئەللا\nبێ نامێ وی ناتەمامە وەللا\n\n\nئەی مەتلەعێ حوسنێ عشقبازی\nمەحبووبێ حەقیقی و مەجازی\n\n\nنامێ تەیە لەوحێ نامەیا عشق\nئسمێ تەیە نەقشێ خامەیا عشق\n\n\nبێ نەقشێ تە نەقشێ خامە خامە\nبێ نامێ تە نامە ناتەمامە\n\n\nنامێ تەیە شاه بەیتێ مەقسوود\nفهرستێ موکاتەباتێ مەحموود\n\n\nمەزموونێ موراسەلاتێ لارەیب\nمەشهوودێ موکاشەفاتێ بلغەیب\n\n\nمەحبووبێ قولووبێ من لەُ القلبْ\nقەلبان تو دکی ب با خوە ڤەن جەلب\n\n\nمەعشووق تویی ب فەخر و نازی\nعاشق تویی لێک بێ نیازی\n\n\nموتلەق تو موفید و موستەفادی\nبێ شوبهە مورید و هەم مورادی\n\n\nنووری تو د حوسنێ ڕوویێ دلدار\nناری تو د قەلبێ عاشقێ زار\n\n\nشەمعی نە ژ قسمێ نوور و ناری\nشەمسی ژ عەیان تو پەردەداری\n\n\nگەنجی تو د نیڤ تلسمێ عالەم\nکەنزی تو عەیان ژ ئسمێ ئادەم\n\n\nئەڤ عالەم و ئادەمی و مەشهوود\nئەڤ مومکن و ماسوایێ مەوجوود\n\n\nهەمیان ب تە یە مەدارە و دەبر\nفەییازێ ریازێ خەلق و وەلئەمر\n\n\nئەمرێ تە ب لەفزێ کنْ دو عالەم\nمەوجوود کرن غەرەز چ ئادەم\n\n\nئادەم ب خوە یەک ژ هەردوانە\nیەک حەرف ژ ئەمرێ کنْ، فکانَ\n\n\nئەو حەرفە حەقیقەتا موحەققەق\nهەم ئەمرە ب قودرەتا تە هەم خەلق\n\n\nئەشباح مورەسسەمن ژ ناسووت\nئەرواح موەسسەمن ب لاهووت\n\n\nئەڤ رووح و جەسەد ب جەبر و ئکراه\nتەزویج بووین ب ئەمرێ ئەللاه\n\n\nناسووتی ئەگەر چ ڕەنگ سوفالە\nلاهووتی ژ پەرتەوا جەمالە\n\n\nحەرفا کو مە گۆتی نەقشێ هوورە\nلێ مەقسەد و مەعنەیا وێ کوورە\n\n\nزاهر تە ئەگەر نومایە سوغرا\nباتن ئەوە نەقشێ خامە کوبرا\n\n\nمەوجوودە د وێ شەهادەت و غەیب\nمەشهوودە د وێ سیادەت و عەیب\n\n\nئنسان ب خوە هەم زەلامە هەم نوور\nئادەم ژ تە هەم قەریبە هەم دوور\n\n\nهندی وەکو جنسێ عالەمینە\nئەو تابعێ نەوعێ ئادەمینە\n\n\nئەڤ ڕەنگە فەلەک هەمی موعەززەم\nئەڤ چەندە مەلەک هەمی موەکەررەم\n\n\nئەڤ کارگەها عەزیمە دەووار\nئەڤ بارگەها بەدیعە سەییار\n\n\nئەڤ چەندە زەمین د گەل عەناسر\nئەڤ ڕەنگە عەرەز د گەل جەواهر\n\n\nئەڤ چەندەهە نعمەت و نەفائس\nئەڤ ڕەنگەهە مەئکەل و مەلابس\n\n\nئەڤ چەندەهە موددەعا و مەتلووب\nئەڤ ڕەنگەهە موشتەها و مەحبووب\n\n\nحەیوان و مەعادن و نەباتات\nمەتلووب و مەقاسد و مورادات\n\n\nبلجوملە ژ بۆ مە ڕا ل کارن\nفیلجوملە ژ بۆ مە بوردەبارن\n\n\nحەققا کو تە خوەش نزام و رەونەق\nتەرتیبکرن ژ بۆ مە ئەلحەق\n\n\nئەم غافل و عاتل و گونەهکار\nمایینە د قەیدێ نەفسێ ئەممار\n\n\nنینن مە د قەلبی فکر و زکرەک\nناکن ب زەبانی حەمد و شوکرەک\n\n\nخانی کو نهن ب قەلبێ زاکر\nباری بدە وی زەبانێ شاکر"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تعداد نعمەت شوماری، و تکرار شکرگوزاریا باری د سوورەتی ئایینەداری و پردەبەرداریا پەروردگاریدا دگل ئختتاما ب موناجاتەک موختەسەرێ کردی", "poem_description": "", "poem_text": "ئەی شوکرێ تە جەوهەرێ زەبانی\nوەی زکرێ تە سەیقەلا جەنانی\n\n\nئەی واحدێ بێ شەریکێ یەکتا\nوەی واجدێ بێ نەزیر و هەمتا\n\n\nئەی باقیێ بێ زەوالێ دائم\nوەی هادیێ بێ فەنایێ قائم\n\n\nئەی خالقێ ئەرز و ئاسمانان\nوەی خالقێ جوملە ئنس و جانان\n\n\nمولک و مەلەک و فەلەک ب جارەک\nبلجوملە تە چێکرن تەبارەک\n\n\nسبحانکَ کلما خلقتَ\nأحسنتَ فکیفَ ما فلقتَ\n\n\nهەرچی کو تە چێکر ئەی نکووکار\nهەر یەک د حەدێ خوە دا سەزاوار\n\n\nئەڤ نەه سەدەفێ د پڕ مراری\nدوررێ د سفید شەفاف و تاری\n\n\nحەفتێ د مسال دوڕێ غەلتان\nهەر شەش جهەت و چهار ئەرکان\n\n\nهەر سێ وەلەدێ د پڕ مەوالید\nغەبرا و سەما دگەل مەقالید\n\n\nلەوح و قەلەم و سەوابت و عەرش\nحەیوان و نەبات و مەعدەن و فەرش\n\n\nزاهر کرن ئەڤ قەدەر سەنائع\nپەیدا کرن ئەڤ قەدەر بەدائع\n\n\nهەر یەک ژ عەدەم کرن تە پەیدا\nئبداع کرن تە بێ هەیوولا\n\n\nفی الجملە چ ئەووەل و چ ئاخر\nالقصە چ موئمن و چ کافر\n\n\nهەر یەک ژ تە ڕا وە بوونە مەزهەر\nئەو ڕەنگە د وان تو بوویی موزمەر\n\n\nبێ حوسنێ تە نینە وان وجوودەک\nبێ نوورێ تە نینە وان نوموودەک\n\n\nحکمەت ئەوە باتنی و زاهر\nقودرەت ئەوە غائبی و حازر\n\n\nنینن تە تەجەززوء و تەمەککون\nئەمما وە د وان دکی تەوەتتون\n\n\nگۆیا هەمی جسمەکن تو جانی\nگۆیا هەمی شەهرەکن تو خانی\n\n\nحوسنا تەیە زینەتا حەبیبان\nڕەشکا تەیە غیرەتا رەقیبان\n\n\nمەیلا تەیە عاشقان دکێشت\nدەردێ تەیە دل ژ بەر دئێشت\n\n\nشیرین تە کرە شەکەر ل پەرویز\nفەرهادی ژ ڕەنگێ ئەشکێ خوونریز\n\n\nلەیلا تە کرە بەلا ل قەیسی\nڕامین ب تە ڕام بوو ل وەیسی\n\n\nیووسف تە چڕا نەما زولەیخا\nوامق تە کوسا گهاندە عەزرا\n\n\nشەیخێ وەکو پەنجە حەج ب ژاری\nدین کر تە ژ بۆ کەچا کوفاری\n\n\nنەیلۆفەرە نازپەروەری کر\nئەو ژی تە ل مهرێ موشتەری کر\n\n\nبالایێ بلند تە دایە سەروان\nپابەندێ بەلا تە دا تە زەروان\n\n\nسۆرگول تە کرن ژ خارێ پەیدا\nبولبول تە کرن هەزار شەیدا\n\n\nخوەش ڕەنگی تە دا گیایێ سۆرگول\nخوەش دەنگی تە دا نەوایێ بولبول\n\n\nڕۆناهی تە دا سەرێ شەمالان\nپەروانە تە کر ب شەوقێ تالان\n\n\nمەحبووب تە چێکرن د دلگەش\nمەجزووب تە پێ کرن موشەووەش\n\n\nئەڤ عشق و مەحەببەتا د دل دا\nئەڤ زولفێ موسەلسەلێ د مل دا\n\n\nئایا نە تە چێکرن موقابل؟ \nهەر یەک تە ب هەڤ کرن موعادل\n\n\nئایینە تە چێکرن موکەررەر\nحوسنا خوە د وان تە کر موسەووەر\n\n\nئایینە ل پێشی تووتیان گرت\nداڤەک تە ل پێشی کووڤیان گرت\n\n\nئایینە ژ وان وەیە کو ئاڤە\nئەو عەکسە ژ وان وەیە کو تاڤە\n\n\nنەقشێ تە دبینن ئەو د ئاڤێ\nناکن حەزەرێ ژ ئاڤ و داڤێ\n\n\nلەب تەشنە دکن تەلەب زولالێ\nوێ دانە و دام و زولف و خالێ\n\n\nمەقسوود بوو کو ژ پێشڤە حازر\nدێ قەسدێ بکن جەمیعێ نازر\n\n\nتووتی ب خوە ما شەکەر دڕێژت\nهەرچی دبهن ئەوی دبێژت\n\n\nوێ مەقسەدێ موختەسەر دبینن\nپابەند دبن گەلەک دمینن\n\n\nمەقسوود و مورادێ دل تو شایی\nئەمما تو تضلٌ منْ تشایی\n\n\nهەرچی تە دڤێ ببەی زەلالێ\nپابەند دکەی ب زولف و خالێ\n\n\nهەرچی کو تو بینی سەر هدایەت\nڤێڕا بکری بکەی عنایەت\n\n\nحازر وی دبی مەقامێ مەعلووم\nگەر خادمە وی دگێڕی مەخدووم\n\n\nبێ سەجدە تە ئەی جەنابێ مەعبوود\nئادەم کرە قیبلەگاه و مەسجوود\n\n\nعیسا تە کوسا گهاندە ئەوجان\nئایا ب چ تە حەباندە ئەو جان\n\n\nدەرسا کو ب خەف تە گۆتە ئدریس\nئەلبەتتە دچوو مەقامێ تەقدیس\n\n\nئبلیسێ فەقیرێ بێ جنایەت\nهندی تە هەبوو د گەل عنایەت\n\n\nهەر ڕۆ ژ دکر هەزار تاعەت\nلەورا کو تە دا وی ئستتاعەت\n\n\nوی سەجدە نەکر ل غەیری مەعبوود\nگێڕا تە ژ بەر دەرێ خوە مەردوود\n\n\nیەک سەجدە نەبر ل پێشی ئەغیار\nقەهرا تە کرە مخلد النار\n\n\nالقصه ژ حکمەتا تە ئاگاه\nفەردەک م نەدی تبارک الله\n\n\nعرفان تەلەبێ د ساحب ئدراک\nدەر حەققێ تە گۆتی: ما عرفناک\n\n\nخانی ب نەزانیا خوە دەر حەق\nگومراه ببت نە دوورە ئەلحەق\n\n\nئللا کو مەگەر موعین خودا بت\nیا ڕاهبەرێ وی موستەفا بت\n\n\nیا رەببی ب حەققێ موستەفا کەی\nخانی ب خوە ڕا تو ئاشنا کەی"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "د نەعتا قەلەمێ مەسنووعات و سەردەفتەرێ مەوجوودات و عەقلێ مەعقوولات و پێشدەستێ مەخلووقات حەزرەتێ «سید السادات المصطفی علیه أفضل الصلوات»", "poem_description": "", "poem_text": "ئەشیا ب حەسەب دەلیل و بورهان\nنابن چو مەگەر وجووب و ئمکان\n\n\nواجب یەکە زاتێ کبریایە\nمومکن پڕە جەمعێ ماسوایە\n\n\nوی واجبێ مومکناتێ بەرقەع\nمومکن وی ژ بۆ خوە کرنە مەتلەع\n\n\nیەعنی ئەوی ڤێ ببت موبەرهەن\nحوسنا وی بدەرکەڤت ژ مەکمەن\n\n\nگەنجینەیێ جەوهەری ببت فاش\nسابت ببتن ژ نەقشی نەققاش\n\n\nلێ سنعەتێ وی حەکیمێ دانا\nنەقشێ ئەوی قادرێ توانا\n\n\nنەدبوو کو نەبت ئەوی روسوومەک\nلائق ئەوی دێ هەبت روقوومەک\n\n\nهەرچی وەکو بوونە بێ رەقەم بوو\nلەو ئەووەلێ ما خەلەق قەلەم بوو\n\n\nئەڤ ئەووەل و رووح و عەقلێ ئەووەل\nهەرسێنە ب ئەووەلی موئەووەل\n\n\nئەمما مەکە وان ژ هەڤ تو تەفریق\nئەڤ ڕەنگە ئەوان بگێڕە تەوفیق\n\n\nبێ شەیئەکی واحدن ب جارەک\nتەعداد و تەعەددود ئعتبارەک\n\n\nئەووەل بەرقی ژ حوسنێ سەرمەد\nنوورەک بوویە مەعنەیا موحەممەد\n\n\nئەو نوور ب ئەمرێ عالم الغیب\nبوو مەنشەئێ فەیزا عالەما غەیب\n\n\nئەروا ح ژ مەعنەیا پەیەمبەر\nچێ بوون مەسەلا نەبات و شەککەر\n\n\nبوو ئەسلێ ئەسیلێ جوملە نەفسان\nنەفسا سوعودا و نەفسێ نەحسان\n\n\nهەمیان ژ وی دیتنە تەفەرروع\nهەمیان ب وی گرتنە تەمەتتوع\n\n\nهێژا نە زەمین نە ئەڤ سەما بوو\nئەو سەروەرێ جوملە ئەنبیا بوو\n\n\nخەلقا فەلەکان ژ بۆ وی ڕا بوو\nسەجدا مەلەکان ژ بۆ وی ڕا بوو\n\n\nئەو رەحمەتێ جوملە عالەمین بوو\nئادەم د میانێ ماء و تین بوو\n\n\nپێغەمبەرێ جەمعێ جوزء و کول بوو\nئادەم ب خوە هێژ ئاڤ و گل بوو\n\n\nئەو پەنجەرەیا جەمالێ باری\nشەمسا فەلەکا دلێ د تاری\n\n\nگاڤا کەتە سوورەتێ جەهانی\nپێغەمبەرێ ئاخر الزمانی\n\n\nوی بەرزەخێ مومکنات و واجب\nوی پادشەهێ ل شەکلێ حاجب\n\n\nمەنسووخ کرن وی دین و مللەت\nمەعلوول کرن عەلیل و عللەت\n\n\nفکری کو جەهان جەمیع کوفرە\nکێشا ژ نوبووەتا خوە سوفرە\n\n\nخەلقێ کو هەبوون ل ڕوویێ عەردان\nتەکلیف کرن هەمی ب مەردان\n\n\nخاقان ب خوە هندوێ کەمین بوو\nفەغفوور ژ خوانێ کاسە چین بوو\n\n\nقەیسەر ب قوسووریا خوە قاسر\nحازر گەڕیا ب عەینێ باسر\n\n\nشاهێ عەرەبی عەلەم کو ڕاکر\nکەسرایێ عەجەم عەجەب دوتا کر\n\n\nرۆم و حەبەش و فڕەنگ و تاتار\nهەرچی کو نەکر ب دینی ئقرار\n\n\nناچار گەلەک ب شیر فەنا بوون\nحەتتا کو هنەک ب دین تەبا بوون\n\n\nبوتخانە ب ئاگری دشوشتن\nئاتەشکەدە جوملەکی ڤەکوشتن\n\n\nگاڤا ئەوی دین کر ئاشکارا\nداوودی و سبتی و نەسارا\n\n\nتەورات ئەوان ژ بیر کر ئەکسەر\nئنجیل و زەبوور چوون ژ ئەز بەر\n\n\nعیسایی دەما دخوەند ئنجیل\nبەحسا وی دکر ب وەحی و تەنزیل\n\n\nگۆ: مو ژدە ددەم رەسوولێ ئەمجەد\nدێ پاش م بێ ب ناڤێ ئەحمەد\n\n\nدەعوا خوە دکت ب دەست و ئەزمان\nدەستێ وی ب سەیف و دەڤ ب قورئان\n\n\nخوەش خلقەتە هەم رەسوولە هەم میر\nپڕ حکمەتە هەم کتابە هەم شیر\n\n\nناخوەندە سەبەق مودەررسێ عام\nبێ مال و منال، ساحب ئنعام\n\n\nبێ خەیل و حەشەم ب خوە جەهانگیر\nبێ تەبل و عەلەم جەهان سەداگیر\n\n\nهەرچی تە ددی مەگەر هەر ئەو بوو\nلەشکەر ژ جونوودێ لم تروا بوو\n\n\nبێ خەیمە و بارگاهێ ئەیوان\nعەوران ڤەددا ل سەر وی سەیوان\n\n\nهندی کو ژ پێشڤە با خەبەر بوو\nئەو چەند ژ پشڤە با بەسەر بوو\n\n\nسه دا نەدکەت ژ وی ل عەردان\nڤێکڕا دبهیست سەد خەبەردان\n\n\nگۆیەندە دبوون د گەل جەمادات\nپۆیەندە دبوون د گەل نەباتات\n\n\nیەک نەوع نەما ژ جنسێ حەیوان\nنەینا ب نوبووەتا وی ئیمان\n\n\nئللا کو هنەک ژ ئبنی ئادەم\nبوون دەرخوەرێ ئاتەشێ جەهەننەم\n\n\nالقصه د ئەرز و ئاسمانان\nحاسل د جەمیعی ئنس و جانان\n\n\nنینن ب شەرافەتا وی تشتەک\nنابت ژ وی زێدەتر مە پشتەک\n\n\nئەڤ بێ مەدەدێ د ئوممەتا خوە\nمومتاز کرن ب هممەتا خوە\n\n\nوەرعا وی وە ڕەنگە دین قەوی کر\nشەرعا وی سرات موستەوی کر\n\n\nعالم هەمی شوبهی ئەنبیانە\nعابد هەمی پێکڤە ئەولیانە\n\n\nفەردەک ژ سەحابەئێ د کوببار\nپانسەد ژ دلاوەرێ د کوففار\n\n\nئەو جوملە دگەل یەکێ سەراسەر\nنەدبوون ب مەهابەتێ بەرابەر\n\n\nخەلقێ هەیە شوبهەیەک د دینی\nبەحسێ ب جەدەل بکەت ژ دینی\n\n\nقورئان و خەبەر چ موعجزاتن\nئایات و سوەر چ بەییناتن\n\n\nبووبەکر و عومەر چ خوەش قەرینن\nعوسمان و عەلی عەجەب گوزینن\n\n\nئەی پادشەهێ بلند پایە\nخورشیدێ فەلەک نشین و سایە\n\n\nنەعتێ تە ب علمێ من مەحالە\nمەدداح ژ بۆ تە ذولجلاله\n\n\nئەز دێ چ ببێژم ئەی شەهنشاه\nوەسسافێ تەیە کەلامێ ئەللاه\n\n\nشاها ژ تە ڕا خوەش ئسمە یاسین\nتاها ژ تە ڕا تلسمە طاسین\n\n\nهەر ئەڤ بەسە ئەی حەبیبێ موختار\nباری ژ تە ڕا ب ژی تە سووند خوار\n\n\nسەد جار ب ژیێ تە ئەی کەرەمکار\nگەر دێ مە هەبن گونەه دوسەد بار\n\n\nسەد مەرتەبە گەر چ ئەم خەرابین\nئەمما ژ تە نا ئومێد نابین\n\n\nحەتتا بگەهیتە خانییێ ژار\nناپاک و پەلید و واجب النار\n\n\nئەو ژی ب خەرابی و سەیینی\nدەعوا دکەتن ب ئوممەتینی\n\n\nوی بەد عەمەلێ وەکی کلابان\nباری بکە پەیرەوێ سەحابان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ئستدعایێ شەفاعەت و ئستشفاعێ مەغفرەت ژ جەنابێ ساحبێ سەریرێ شەفاعەت د سوورەتێ معراجێ دا ب بال حەزرەتێ عززەت", "poem_description": "", "poem_text": "ئەی واستەیێ و وجوودێ کەونەین\nشایستەئێ قوربێ قابە قەوسەین\n\n\nشاهنشەهێ تەختەگەه مەدینە\nموعجز ژ تە ئەو قەدەر مە دینە\n\n\nسەیرا فەلەکان ل نک تە گاڤەک\nفەخرا مەلەکان ژ تە سلاڤەک\n\n\nشق القمرا تە یەک ئشارەت\nزاغ البصرا تە یەک عبارەت\n\n\nئەی پادشەهێ سەریرێ لولاک\nڕابە هەر ئاسمانی چالاک\n\n\nحازر ژ تە ڕا بوراق و رەفرەف\nشاتر ب تە ڕا فرشتە ڕەف ڕەف\n\n\nدا رەفع ببن ژ بەر تە پەردە\nبێ پەردە د گەل خودێ خەبەر دە\n\n\nبێژێ : تو قەدیر و ذو الجلالی\nبێژێ : تو قەدیم و لا یزالی\n\n\nئەم فانی و ژار و موشت خاکین\nهادی نە تو بی خوە ئەم هلاکین\n\n\nئەووەل تە ژ بۆ چ دا مە تەعزیم\nدانی ل سەرێ مە تاجێ تەکریم\n\n\nتەشریفێ خلافەتێ تە دا مە\nگاڤا تە ئەمانەتێ خوە دا مە\n\n\nمەعلوومی تە بوو کو ئەم نەزانین\nقەدرێ وی ئەمانەتی نزانین\n\n\nهەرچی تە ژ بۆ مە کر ئرادە\nیەک زەررە مە لێ نەکر زیادە\n\n\nحاشا ژ کەمالێ رەئفەتا تە\nدوورە ژ جەلال و رەحمەتا تە\n\n\nکوفر و گونەهان بکەی بەهانە\nلائق تە بتن ئەڤە شەهانە\n\n\nیەک ڕوونە ل نک تە کوفر و ئیمان\nیەک سوونە ل نک تە خولد و نیران\n\n\nقەهرا خوە بکی ئەگەر تو زاهر\nجەننەت ل مە دێ ببیتە ئاگر\n\n\nوەر فەیزێ بکەت سەحابێ رەحمەت\nدۆزەخ ل مە دێ ببیتە جەننەت\n\n\nگەر کافر و گەر گوناهکارین\nبالجمله ژ تە ئومێدەوارین\n\n\nکەس نینە ژ کافر و عوساتان\nموزهر نەبتن ژ بۆ سفاتان\n\n\nکافر بووین ئەم ب ئسمێ قەههار\nغەففارە کو ئەم کرین گونەهکار\n\n\nکوفرێ تو مەگەر نەشێی ببەخشی\nگەر دێ گونەهان ب مە بنەخشی\n\n\nدێ شاد ببن ب مە شەیاتین\nمەسروور ببن گەلەک مەلاعین\n\n\nقەت غیرەتە ئەی پەناهێ عالەم\nقەت لائقە ئەی شەبانێ ئادەم\n\n\nئەڤ گورگێ لەعین بەد سەرەنجام\nژێکڕا بکەتن مە شوبهی ئەغنام\n\n\nالقصه بکی تو دێوی سەرکەش\nتەنها و تەنێ بچیتە ئاتەش\n\n\nفی الجمله مە جوملە خاس و عامان\nعاسی و شەقی و ناتەمامان\n\n\nتێکدا ب شەفاعەتا خوە خاس کە\nڤێکڕا مە ژ ئاگری خەلاس کە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ئەشعارا مەدیحەتا تەوائفێ د کوردانە ب شەجاعەت و غیرەتێ ئزهارا بەدبەختی و بێ تالعیا وانە دگەل هندە سەماحەت و حەمییەتێ", "poem_description": "", "poem_text": "ساقی تو ژ بۆ خودێ کەرەم کە\nیەک جورعەئێ مەی د جامێ جەم کە\n\n\nدا جام ب مەی جەهان نوما بت\nهەرچی مە ئرادەیە خویا بت\n\n\nدا کەشف ببت ل بەر مە ئەحوال\nکانین دبتن مویەسسەر ئقبال\n\n\nئدبار مە وێ گها کەمالێ\nئایا بووە قابلی زەوالێ\n\n\nیا هەر وەهە دێ ل ئستوا بت\nحەتتا وەکو دەورێ مونتەها بت\n\n\nقەت مومکنە ئەڤ ژ چەرخێ لەولەب\nتالع ببتن ژ بۆ مە کەوکەب\n\n\nبەختێ مە ژ بۆ مە ڕا ببت یار\nجارەک ببتن ژ خوابێ هشیار\n\n\nڕابت ژ مە ژی جەهان پەناهەک\nپەیدا ببتن مە پادشاهەک\n\n\nشیرێ هونەرا مە بێتە دانین\nقەدرێ قەلەما مە بێتە زانین\n\n\nدەردێ مە ببینتن علاجێ\nعلمێ مە ببینتن رەواجێ\n\n\nگەر دێ هەبوویا مە سەرفەرازەک\nساحب کەرەمەک سوخەن نەوازەک\n\n\nنەقدێ مە دبوویە سککە مەسکووک\nنەدما وەهە بێ رەواج و مەشکووک\n\n\nهەر چەندە کو خالس و تەمیزن\nنەقدەین ب سککەئی عەزیزن\n\n\nگەر دێ هەبووا مە پادشاهەک\nلائق بدیا خوەدی کولاهەک\n\n\nتەعیین ببوا ژ بۆ وی تەختەک\nزاهر ڤەدبوو ژ بۆ مە بەختەک\n\n\nحاسل ببوا ژ بۆ وی تاجەک\nئەلبەتتە دبوو مە ژی رەواجەک\n\n\nغەمخواری دکر ل مە یەتیمان\nتینانە دەرێ ژ دەست لەئیمان\n\n\nغالب نەدبوو ل سەر مە ئەڤ رۆم\nنەدبوونە خەرابەئێ د دەست بۆم\n\n\nمحکوم علیەی و سەعالیک\nمەغلووب و موتیعێ تورک و تاجیک\n\n\nئەمما ژ ئەزەل خودێ وسا کر\nئەڤ رۆم و عەجەم ل سەر مە ڕاکر\n\n\nتەبعییەتێ وان ئەگەر چ عارە\nئەو عار ل خەلقێ نامدارە\n\n\nنامووسە ل حاکم و ئەمیران\nتاوان چیە شاعر و فەقیران\n\n\nهەرچی برە شیری دەستێ هممەت\nزەبت کر ژ بۆ خوە ب مێری دەولەت\n\n\nلەورا کو جەهان وەکی عەرووسە\nوی حوکم د دەستێ شیرێ ڕووسە\n\n\nلێ عەقد و سداق و مەهر و کابین\nلوتف و کەرەم و عەتا و بەخشین\n\n\nپڕسی ژ دنێ من ئەڤ ب حکمەت\nمەهرا تە چ؟ گۆتە: من کو هممەت\n\n\nحاسل کو دنێ ب شیر و ئحسان\nتەسخیر دبت ژ بۆ وی ئنسان\n\n\nئەز مامە د حکمەتا خودێ دا\nکورمانج د دەولەتا دنێ دا\n\n\nئایا ب چ وەجهی مانە مەحرووم\nبالجمله ژ بۆ چ بوونە مەحکووم\n\n\nوان گرت ب شیری شەهرێ شوهرەت\nتەسخیر کرن بلادێ هممەت\n\n\nهەر میرەکێ وان ب بە زلێ حاتەم\nهەر مێرەکێ وان ب رەزمێ رۆستەم\n\n\nبفکر ژ عەرەب حەتا ڤە گورجان\nکورمانجییە بوویی شوبهی بورجان\n\n\nئەڤ رۆم و عەجەم ب وان حسارن\nکورمانج هەمی ل چار کنارن\n\n\nهەردو تەرەفان قەبیلێ کورمانج\nبۆ تیرێ قەزا کرینە ئامانج\n\n\nگۆیا کو ل سەرحەدان کلیدن\nهەر تائفە سەددەکن سەدیدن\n\n\nئەڤ قولزومێ رۆم و بەحرێ تاجیک\nهندی کو بکن خورووج و تەحریک\n\n\nکورمانج دبن ب خوون مولەتتەخ\nوان ژێکڤە دکن مسالێ بەرزەخ\n\n\nجوامێری و هممەت و سەخاوەت\nمێرینی و غیرەت و جەلادەت\n\n\nئەو خەتمە ژ بۆ قەبیلێ ئەکراد\nوان دانە ب شیر و هممەتێ داد\n\n\nهندی ژ شەجاعەتێ غەیوورن\nئەو چەند ژ مننەتێ نوفوورن\n\n\nئەڤ غیرەت و ئەڤ عولووێ هممەت\nبوو مانعێ حەملێ بارێ مننەت\n\n\nلەو پێکڤە هەمیشە بێ تفاقن\nدائم ب تەمەررود و شقاقن\n\n\nگەر دێ هەبوا مە ئتتفاقەک\nڤێکرا بکرا مە ئنقیادەک\n\n\nرۆم و عەرەب و عەجەم تەمامی\nهەمیان ژ مە ڕا دکر غولامی\n\n\nتەکمیل دکر مە دین و دەولەت\nتەحسیل دکر مە علم و حکمەت\n\n\nتەمییز دبوون ژ هەڤ مەقالات\nمومتاز دبوون خودان کەمالات"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "سەبەبێ نەزما کتابێ ب ڤی ئەزمانی د سوورەتێ شەکوایا ژ دەورانی و گلیا ئەنبائێ د زەمانی کو ل بال وان یەکسانە هونەردانایی دگەل عەیبا نادانی", "poem_description": "", "poem_text": "خانی ژ کەمالێ بێ کەمالی\nمەیدانێ کەمالێ دیت خالی\n\n\nیەعنی نە ژ قابلی و خەبیری\nبەلکی ب تەعەسسوب و عەشیری\n\n\nحاسل ژ عناد ئەگەر ژ بێ داد\nئەڤ بدعەتە کر خلافێ موعتاد\n\n\nسافی شەمراند ڤەخوار دوردی\nمانەندی دەری لسانێ کوردی\n\n\nئینایە نزام و ئنتزامێ\nکێشایە جەفا ژ بۆ وی عامێ\n\n\nدا خەلق نەبێژتن کو ئەکراد\nبێ مەعرفەتن بێ ئەسل و بنیاد\n\n\nئەنواعێ ملەل خودان کتێبن\nکورمانج تەنێ د بێ حسێبن\n\n\nهەم ئەهلێ نەزەر نەبێن کو کورمانج\nعشقێ نەکرن ژ بۆ خوە ئامانج\n\n\nتێکدا نە د تالبن نە مەتلووب\nڤێکڕا نە موحببن و نە مەحبووب\n\n\nبێ بەهرەنە ئەو ژ عشقبازی\nفارغ ژ حەقیقی و مەجازی\n\n\nکورمانج نە پڕ د بێ کەمالن\nئەمما د یەتیم و بێ مەجالن\n\n\nفی الجمله نە جاهل و نەزانن\nبەلکی د سەفیل و بێ خودانن\n\n\nگەر دێ هەبووا مە ژی خودانەک\nعالی کەرەمەک لەتیفەدانەک\n\n\nعلم و هونەر و کەمال و ئزعان\nشعر و غەزەل و کتاب و دیوان\n\n\nئەڤ جنس ببا ل با وی مەعموول\nئەڤ نەقد ببا ل نک وی مەقبوول\n\n\nمن دێ عەلەما کەلامێ مەوزوون\nعالی بکرا ل بانێ گەردوون\n\n\nبیناڤە روحا مەلێ جەزیری\nپێ حەی بکرا عەلیێ حەریری\n\n\nکەیفەک وە بدا فەقیهێ تەیران\nحەتتا ب ئەبەد بمایی حەیران\n\n\nچ بکم کو قەوی کەسادە بازار\nنینن ژ قوماشی ڕا خەریدار\n\n\nخاسما د ڤی عەسری دا کو هەمیان\nمەعشووق و حەبیب بوونە هەمیان\n\n\nیەعنی ژ تەمەع دراڤ و دینار\nهەر یەک ژ مە ڕا وە بوونە دلدار\n\n\nگەر علمی تەمام بدی ب پۆلەک\nبفرۆشی تو حکمەتێ ب سۆلەک\n\n\nکەس ناکەتە مەیتەرێ خوە جامی\nڕاناگرتن کەسەک نزامی\n\n\nوەقتێ کو مە دی زەمانە ئەڤ ڕەنگ\nفی الجمله ل سەر دراڤی بوو جەنگ\n\n\nحەزکر مە ببینە کیمیاگەر\nگاڤا کو مە دی نەبوو مویەسسەر\n\n\nنسفییە مە پێلەکێ عەمەل کر\nتەسفییەیێ جەوهەرێ دەغەل کر\n\n\nقەلبێ مە نەکر قەبوول حیلە\nقەت بوو غەرەزێ نەبوو وەسیلە\n\n\nدین چوو و نەکەت ب دەست مە دینار\nپاشی ژ نەچاری بووینە سەففار\n\n\nسفرێ خوەئێ خەف مە ئەشکەرا کر\nقرتاسیە بوو مە لێ دوعا کر\n\n\nدەعوەت گەڕیا ب سدق ئجابەت\nبوو واستەئێ قەزایێ حاجەت\n\n\nئەڤ پۆل ئەگەر چ بێ بەهانە\nیەک ڕوونە و ساف و بێ بەهانە\n\n\nبێ حیلە و خوردە و تەمامن\nمەقبوولێ موعامەلا عەوامن\n\n\nکورمانجیە سرفە بێ گومانە\nزێڕ نینە ببێن: سپید مانە\n\n\nسفرێ مە ئێ سۆرە ئاشکارە\nزیڤ نینە ببێن کو کێم عیارە\n\n\nنەقدێ مە مەبێژە: کێم بهایە\nبێ سککەئێ شاهێ شەهرەوایە\n\n\nگەر دێ ببوا ب زەربێ مەنقووش\nنەدما وەهە بێ رەواج مەغشووش\n\n\nمەحبووبە ب کەس نە نامزادە\nلەو بەخت سیاه و نامورادە\n\n\nقرتاسیەیا مە بێ پەناهان\nبێ زەربێ قەبوولێ پادشاهان\n\n\nمەعموولە ل با گەلەک عەلیمان\nمەقبوولە ل با گەلەک حەکیمان\n\n\nلێ حاکمێ وەقتێ مەعرەفتناک\nمەسمووع نەکر ب سەمعێ ئدراک\n\n\nمیرێ کو ب ناڤێ میرزایە\nمەحزا نەزەرا وی کیمیایە\n\n\nقەلبێ د زەغەل دکەت بلۆری\nپۆلێ د دەغەل دکەت فلۆری\n\n\nسەد بار هەبن فلووسێ ئەحمەر\nدەر حال دکەت ب یەک نەزەر زەر\n\n\nئەعلایی دکەت ب قەهرێ ئەدنا\nئەدنایی دکەت ب لوتفێ ئەعلا\n\n\nپاشان دگرت وەکی ئەسیران\nئازا دکەتن وەکی فەقیران\n\n\nهەر ڕۆ ژ هەزار بێ نەوایان\nهەر لەحزەب لوتفێ سەد گەدایان\n\n\nزەنگین دکەتن ب دەستێ هممەت\nحکمەت ئەڤە ناکەتن چو مننەت\n\n\nگەر دێ وی نەزەر بدا مە جارەک\nئکسیرێ تەوەججوها موبارەک\n\n\nئەڤ قەول هەمی دکرنە ئەشعار\nئەڤ پۆل هەمی دبوونە دینار\n\n\nئەمما نەزەرا وی زێدە عامە\nلەو خاس نەزەر ژ دل نەدا مە\n\n\nئەو رەحمەتێ خاسسە بۆ عەوامێ\nیا رەب تو بدی وی هەر دەوامێ"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "فهرست سەراغاز کتاب ئەخبار و ئەشعار نەعت ئەلقاب و ئەسارە د سورەت ئعتراف و ئقرارا بعەجز و ئنکسار دگەل ئعتزارا گوفتار وی", "poem_description": "", "poem_text": "ساقی بکە جامێ ئاسمانی\nراحا وەکو رووحێ جاودانی\n\n\nدا ئەم بگەرین دماغێ جان تەڕ\nیەک لەحزەب راحێ رووح پەروەر\n\n\nساقی تو بڕێژە جامێ مینا\nئاڤا کو دکت زەمیری بینا\n\n\nشاداب بگێڕە قەلبێ مەحزوون\nمەدهووش بگێڕە عەقلێ مەجنوون\n\n\nساقی بکە کاسەیا موجەوهەر\nوی شیرەئێ مەعسەرا موتەههەر\n\n\nیاقووتێ موزاب و لەعلێ سەییال\nوی دوررێ خوەشاب و خەمرێ تەللال\n\n\nدوڕدانەئێ خوە بڕێژە ناڤێ\nیەعنی عەرەقا وەکی گولاڤێ\n\n\nدەم دەم بدە دەستێ مەی پەڕەستان\nخەلقێ کو هنەک ژ دل د دەستان\n\n\nدا جامێ دلان ببت مورەسسەع\nبەزما تەرەبێ ببت موسەننەع\n\n\nڤێ مەجلسێ مەیخوران مودامی\nمەستانە بکە ژ نوو مودامی\n\n\nمومکن کو ژ فەیزێ بێ نهایەت\nیەک قەترە ببت ل من عنایەت\n\n\nنەشئا قەدەحا مەیا مورەووەق\nکەیفا عەنەبا ڕەزێ ب رەونەق\n\n\nئەو ڕەنگ بکەت د نەفسێ تەئسیر\nحاسل ببتن د قەلبی تەشویر\n\n\nیەعنی بکەڤیتە جانی شەوقەک\nحەتتا بگەهیتە قەلبی زەوقەک\n\n\nتەئسیرێ نەفەس ببت ژ بۆ من\nتەشریحێ قەفەس بکەت ژ بۆ من\n\n\nتەسفییەئێ دل ببت مە حاسل\nهەڤدەنگ ببم د گەل عەنادل\n\n\nمورغێ دلێ موردە بێتە پەرواز\nبێ پەردە ببت تەرانە پەرداز\n\n\nدەم شوبهەتی بولبولان بنالت\nگەه شوبهی عەنادلان بکالت\n\n\nئاهان کو ڤەرێ بکەت سەحەرگاه\nهەموارە د گەل نەسیمێ هەمراه\n\n\nسەد غونچەئێ دل ژ بەر بکەر بن\nسووسن ب زەبان و با خەبەر بن\n\n\nبشکۆ ژ ببشکڤن ژ خاران\nخوونڕێز ببن دمێ هەزاران\n\n\nسۆرگول بگرین ب ئەشکێ شەبنەم\nبولبول بکەنن ل رەغمێ هەمدەم\n\n\nساقە بدە من شەرابا گولگوون\nبێ دەنگ دەف و سەدایێ قانوون\n\n\nدا شەحنە و موحتەسب نەبینن\nشاهی بجەڤن چو غەم نەمینن\n\n\nتەشویش بچن ژ قەلبێ مەحزوون\nدیسا ببم ئەز ژ نوو دگەرگوون\n\n\nمەخموور ببم بکرمە لافان\nسەرخوەش ببم بکم گوزاڤان\n\n\nبێ کەیف نەشێم چو ئەز ببێ ژم\nدیوانە ببم دوڕان بڕێژم\n\n\nبەد حال ببم سوڕان ب دەر دم\nبێ قال ژ باتنی خەبەر دم\n\n\nتەشبیهی نەیێ بکەم تەرەننوم\nتووتی سفەت ئەز بکەم تەکەللوم\n\n\nدا کەشف ببن ژ من کەرامات\nمەشهوود ببن ل من مەقامات\n\n\nشوعبە ژ مەقامێ دل ب ئاواز\nگول گەشتێ بکەن کەوەشت و شەهناز\n\n\nبێ دەنگی ژ عەورێ دل ب ئاهەنگ\nسەد ڕەنگ سەدا بکم وەکی چەنگ\n\n\nمانەندی رەبابێ بێ کەمانچە\nدەنگ بێ ژ دەفا مە بێ تەبانچە\n\n\nزوهرە ببهت نەوایێ عوششاق\nرەققاس ببت ل ئەوجێ نوه تاق\n\n\nساز مەی دلێ کول ب زیر و بەم بت\nسازندەئێ عشقێ زین و مەم بت\n\n\nشەرحا غەمێ دل بکم فەسانە\nزینێ و مەمێ بکەم بەهانە\n\n\nنەغمێ وە ژ پەردەئێ دەرینم\nزینێ و مەمێ ژ نوو ڤە ژینم\n\n\nمەعلوول بوویین حەبیب و عاشق\nئیرۆهە وەکی تەبیبێ حازق\n\n\nدەرمان بکەم ئەز ئەوان دەوا کەم\nوان بێ مەدەدان ژ نووڤە ڕاکەم\n\n\nدەردێ د دلێ مەمێ جگەر رێش\nزینا ژ دەروونێ دل جەفاکێش\n\n\nوێ پەردەگیا عەفیفە مەستوور\nوی بێ گونەهێ ژ توهمەتێ دوور\n\n\nمەشهوور بکم ب تەرز و ئوسلووب\nمومتاز ببن موحبب و مەحبووب\n\n\nئەو ڕەنگ بکم ژ نوو سەرئەفراز\nدا بێنە تەماشەیێ نەزەرباز\n\n\nدلبەر ل مەمێ بکەن گرینێ\nعاشق بکەنن ب دەردێ زینێ\n\n\nهەمدەرد بکن ب وان سەفایێ\nبێ دەرد بکەڤنە حەلوەلایێ\n\n\nخەلقێ کو ژ سینە و ژ دل ساف\nپاکیزە سورشت و ئەهلێ ئنساف\n\n\nبالجمله بکن ژ بۆ مە تەحسین\nبێژن کو ب قەنجی هاتە تەدوین\n\n\nخەلقێ ژ یحبهم دگەرگوون\nهەرچی ژ ئەزەل بوویی یحبون\n\n\nدا بێن و بکن حکایەتێ گۆش\nهندەک بکەرن خوە پێ فەرامۆش\n\n\nهندەک بکەرن ب جان سەماعێ\nهن پێ بکەرن ژ دل وەداعێ\n\n\nلێ هیڤی دکم ژ موستەعیدان\nحەرفان نەگرن ل موستەفیدان\n\n\nئەڤ نامە ئەگەر خرابە گەر قەنج\nکێشایە مە وێ د گەل دو سەد رەنج\n\n\nنووبارەیە تفلەنوورەسیدە\nهەر چەندە نەهن قەوی گوزیدە\n\n\nلێ من ژ رەزان نەکر تەمەتتوع\nمانەندێ دزان ب کەس تەتەببوع\n\n\nنووروستێ حەدیقەئێ فوئادە\nمەعسوومە عەفیفە خانەزادە\n\n\nنەوبارە ئەگەر شرینە گەر تال\nمەتبووعە ژ ڕەنگێ تەبعێ ئەتفال\n\n\nمن هیڤی هەیە ژ ئەهلێ حالان\nتەقبیح نەکەن ئەڤان تفالان\n\n\nئەڤ مێوە ئەگەر نە ئابدارە\nکورمانجیە ئەو قەدەر ل کارە\n\n\nئەڤ تفلە ئەگەر نە نازەنینە\nنەوبارە ب من قەوی شرینە\n\n\nئەڤ مێوە ئەگەر نە پڕ لەزیزە\nئەڤ تفلەب من قەوی عەزیزە\n\n\nمەحبووب و لباس و گووشوارە\nمولکێ د منن نە موستەعارە\n\n\nئەلفاز و مەعانی و عبارات\nئنشاء و مەبانی و ئشارات\n\n\nمەوزووع و مەقاسد و حکایەت\nمەرمووز و مەناقب و درایەت\n\n\nئوسلووب و سفات و مەعنە و لەفز\nئەسلەن نەکرن مە یەک ژ وان قەرز\n\n\nبالجملە نەتائجێ دفکرن\nدووشیزە و نەو عەرووس و بکرن\n\n\nیا رەب مەدە دەستێ خەلقێ ناساز\nڤی شاهدێ دلروبایێ تەنناز\n\n\nئوممێد ئەوە ژ ئەهلێ عرفان\nئەو دێ نەگرن ل من چو حەرفان\n\n\nتەشنیع نەکن وەکی غەیووران\nئسلاح بکن ل من قوسووران\n\n\nئەسحابێ کەمالێ پەردەپۆشن\nئەربابێ غەرەز د پڕ خورۆشن\n\n\nمەئموول ئەوە ژ ئەهلێ رازان\nئەو دێ نەکرن ب من تنازان\n\n\nئەز پیلەوەرم نە گەوهەریمە\nخود رەستەمە ئەز نە پەروەریمە\n\n\nکورمانجی و کۆهی و کەناری\nڤان چەند خەبەرێ د کوردواری\n\n\nئمزا بکرن ب حوسنێ ئەلتاف\nئسغا بکن ئەو ب سەمعێ ئنساف\n\n\nئەسحابێ غەرەز کو گوه بدێرن\nعەیبان ب کەرەم ل من ڤەشێرن\n\n\nئاڤا ڕویێ شاعری نەڕێژن\nگەر مومکنە یێکە قەنج ببێ ژن\n\n\nسەهو و غەلەتان نەکەن تەعەججوب\nتەئویل بکەن ژ بۆ تەعەسسوب"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مەبدەئێ مەقالە د نەعتا حاکمێ بوهتانێ خودان ئقبال «أمیر زین الدین بن أمیر أبدال» دگەل وەسفا هەردو هەمشیرەئێد وی ساحب جەمال «زین» و «ستی»یێد بێ مسال", "poem_description": "", "poem_text": "نەققاشێ سەحیفەئێ حکایەت\nنەققادێ سەبیکەئێ روایەت\n\n\nکێشا ب ڤی تەرحی رەسم و ئایین\nلێدا ب ڤی گەرزی زەرب و تەزیین\n\n\nگۆ: پادشەهەک زەمانێ سابق\nڕابوو د حوکوومەتا خوە فائق\n\n\nئەجناسێ مللەل موتیع و مونقاد\nنەسلا وی عەرەب ئەمیرێ ئەکراد\n\n\nتەختێ وی جزیر و بەختێ مەسعوود\nتالع قەوی و مەقامێ مەحموود\n\n\nرۆم و عەرەب و عەجەم د فەرمان\nمەشهوور ب ناڤێ میرێ بوهتان\n\n\nئابائێ عزام و جەد و والد\nمەنسووب و موسەلسەلێ د خالد\n\n\nجەببارێ فەلەک ژ وی حەزەرکار\nمەسلوول ژ سەللێ سەیفێ جەببار\n\n\nزیبەندەئێ مولک و زەینێ دین بوو\nناڤێ وی ئەمیری زەینەدین بوو\n\n\nمیرێ ژ وی ڕا ب زەین مووەسسەف\nزینەت ژ وی ڕا ب دین موعەررەف\n\n\nئاسارێ شەجاعەتا وی شاهی\nداگرتی ژ ماهێ تا ب ماهی\n\n\nماهییەتێ وی مەدارێ دونیا\nشاهییەتێ وی شعارێ عوقبا\n\n\nموحتاجێ سەخاوەتا وی حاتەم\nمەغلووبێ شەجاعەتا وی روستەم\n\n\nحاتەم ژ کەمالێ هممەتا وی\nتۆمارێ سەخاوەتا خوە کر تی\n\n\nعەقل و هونەر و سەخا و مەیدان\nزەبت و نەسەق و نزام و دیوان\n\n\nدینداری و دەولەت و دیانەت\nسەرداری و سەولەت و سیانەت\n\n\nمەشحوون ژ هەر یەکی خەزینەک\nمەکنوون ژ هەر یەکی دەفینەک\n\n\nبێ عوسر ژ بۆ وی ڕا مویەسسەر\nبێ خوسر ژ بۆ وی ڕا موقەددەر\n\n\nئەنواعێ نەوادر و جەواهر\nئەلوانێ نەفائس و زەواهر\n\n\nمەجمووعەئێ مومکناتێ مەقسوود\nواجب کربوون ل نک وی مەوجوود\n\n\nحاسل ب وی موددەعا و مەتلووب\nواسل ب وی موشتەها و مەحبووب\n\n\nسەحنا حەرەمێ ژ نازەنینان\nجەننەت تژی بوو ژ حوورعینان\n\n\nحووری وی د جەننەتێ گەلەک بوون\nغلمان وی د حەزرەتێ مەلەک بوون\n\n\nلێ زادەئێ دوودمانێ دەولەت\nنەوبادەیێ بۆستانێ عففەت\n\n\nشەهزادە دو بوون ل نک وی شاهی\nخورشید دو بوون ل نک وی ماهی\n\n\nیەعنی کو ژ وی نە ژادێ عالی\nهەمشیرە دو بوون د لا أبالی\n\n\nیەک سەروێ ریازێ ڕاستی بوو\nوێ ناڤ ب ڕاستی ستی بوو\n\n\nیا دی ژ دل و هناڤێ میر بوو\nوێ ناڤ ژ نسفێ ناڤێ میر بوو\n\n\nراوی وهە گۆتە من موعەمما: \nئەو حوور ب ناڤێ زین موسەمما\n\n\nیەک زێدە شرین زیادە مەحبووب\nیەک رووحێ قولووب و حوورێ مەقلووب\n\n\nیەک ئەسمەر ویا دووێ زەری بوو\nیەک حووری ویا دووێ پەری بوو\n\n\nئەو حوور و پەری د بێ بەدەل بوون\nلەورا کو ژ نوورێ لم یزل بوون\n\n\nحوسنا روخێ وان چو کەس نەدی بوو\nزیرا ژ جەمالێ سەرمەدی بوو\n\n\nلەب لەعل و سەمەن عوزارێ گولروخ\nرەونەق شکەنێ بوتانێ خوللوخ\n\n\nزولفەین مسالێ تایێ سونبول\nخەددەین ژ ڕەنگێ ڕوویێ سۆرگول\n\n\nئەو سۆرگول و سونبولێ د ئازاد\nبشکفتی ل قەددێ سەرو و شمشاد\n\n\nسۆرگول ژ خوە ڕا ل سەر رهستی\nسونبول ب خوە پێکڤە داهەڕستی\n\n\nحوسنا خەتێ روخ ژ خەتتێ یاقووت\nچاها زەقەنێ ژ سحرێ هارووت\n\n\nگۆیا کربوو ژ مشک بیزی\nرەممالێ فەلەک نوقاتێ ریزی\n\n\nخال و نوقەت و بەیاز و حومرە\nبەیت و حەجەر و تەواف و عومرە\n\n\nئەبروو ژ کەمانێ قەوسێ ئەفلاک\nمو ژگان ب گومان ژ سەهمێ سەمماک\n\n\nسەرماییە وەحشەتا جونوونان\nمەرمووز د دەهشەتا عویوونان\n\n\nمەبهووت د بوون د طرفة العین\nکەششافێ رومووزێ حکمة العین\n\n\nجەبهەت د نوما ژ تەرفێ ئکلیل\nگۆیا ل ئوفوق جەناحێ جبریل\n\n\nوەستایی ل ئستوایێ دائم\nخورشید د خدمەتا وێ قائم\n\n\nهەرچی بدیا روخ و بناگۆش\nفی الحالی ب دەر ددا ژ بۆ هۆش\n\n\nگەردەن تە دگۆ د دەستێ ساقی\nقاروورەیە پوڕ شەرابێ باقی\n\n\nیان شوبهەتی شیشەیا نەباتێ\nیان مەنبەعێ کاهنیا حەیاتێ\n\n\nسەرپەنجە و ناخونی موحەننا\nرەنجەندەئێ خاترێ موهەننا\n\n\nخەلقێ کو [د] دیتن ئەو کەمەرگاه\nحازر دکرن ژ غەورێ دل ئاه! \n\n\nزاهر دکرن کو زەند و بازن\nئێدی نەدمان گلی و گازن\n\n\nهەر چەندە کو هەردو شوبهی جان بوون\nئەو هەردو ب حوسنێ تەوئەمان بوون\n\n\nهەر چەندە ستی وە نازەنین بوو\nلێ زین ژ مسالێ حوورعین بوو\n\n\nهەر چەندە ستی ستارە وەش بوو\nلێ زین ب روخان هەییڤە گەش بوو\n\n\nهەر چەندە ستی وەکی قەمەر بوو\nزین موهر سفەت زیادەتەر بوو\n\n\nئەو هەردو وەکی دو شەب چراغان\nگاڤا دمەشینە باغ و راغان\n\n\nنالان دکرن جەماد و حەیوان\nتالان دکرن نەبات و ئنسان\n\n\nکۆفی ژ جەواهران موکەللەل\nکۆترکە ژ نەترکان موسەلسەل\n\n\nسەربەندێ قەسەب ددان جەبینێ\nعاشق دمرن ژ دەست ئەڤینێ\n\n\nئەڤ زینەت و خەمل و قەشت و حەنبەل\nئەز پێش و پەس و یەمین و قەنبەل\n\n\nگاڤا دمەشین پەری د گەل وان\nواله دکرن وەلی د خەلوان\n\n\nگەر شەیخن و گەر مەلا و میرن\nدەروێش و غەنی و گەر فەقیرن\n\n\nکەس نینە نە تالبێ جەمالێ\nکەس نینە نە راغبێ و سالێ\n\n\nهن راغبێ حوسنێ لا یەزالن\nهن تالبێ قالبێ بەتالن\n\n\nلێکن هەمیان یەکە یەقین دۆست\nفەرقا کو هەیە ژ مەغزێ تا پۆست"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەحسینا قوماش و کالایێ والایێ حوسنا حەبیبانە عومووما تەعریزا جەوهەرێ بهایێ جەمالا ستی و زینانە مەخسووسا", "poem_description": "", "poem_text": "هندی کو د قەیسەریێ دونیا\nڤێکدانە خودێ مەتاع و کالا\n\n\nمەجمووعێ خەزائنێ د قەیسەر\nحەتتا ڤەکە دەخمەیا سکەندەر\n\n\nدوڕڕێ د دەفائنێ د خاقان\nلەعلا کو د خاتەما سولەیمان\n\n\nهەر چەندە زیادەتر بوها بن\nبالجملە ب جوزئێ حوسنێ نابن\n\n\nحوسنا ل روخێ ستی و زینێ\nبوو بەحرەکە ئاتەشێ ئەڤینێ\n\n\nپێلا کو دگرتە پێل و مەوجان\nڕۆ ژا دکەتە حەزیز و ئەوجان\n\n\nسەد جان و دل و جگەر دسۆتن\nخەلقی ب مەسەل ژ وان دگۆتن\n\n\nشەمس و قەمەران قرانە پێکڤە\nلەو موشتەری ئەڤ جهانە پێکڤە\n\n\nسەییادێ جەمالێ وان غەزالان\nسەییاتێ سەدایێ وان دەلالان\n\n\nدەللال سفەت گەلەک سفەت شێر\nژەفغان و ژ نالەیان نەبوون تێر\n\n\nڕۆژان و شەڤان گەلەک دنالین\nحەتتا کو د گەل مەلەک دکالین\n\n\nحوسنا نەبتن چو حەدد و غایەت\nنابت ژ خوە عاشقان نهایەت\n\n\nلێ عاشق و بو الهوس جودانە\nهن فائدەخواز و هن فدانە\n\n\nجانان تەلەبن هنەک ژ بۆ جان\nهن جان تەلەبن ژ بۆیی جانان\n\n\nهن وەسل حەبین ژ ڕەنگێ تاجدین\nهن دەردگوزین وەکی مەم و زین"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "عەتفێ عنان و لجام بە سەر ئەنجامە کەلام", "poem_description": "", "poem_text": "دا بێنە ب سەر حکایەتا پێش\nخەلقێ کو ژ دەردێ عشقێ دلرێش\n\n\nهەر چەندە کو بێ حەد و قیاس بوون\nعامی و خەوادم و خەواس بوون\n\n\nلێکن ژ خەوادمێ د مومتاز\nسەد لاوێ سەهی قەد و سەرئەفراز\n\n\nهەر یەک د مەقامێ حوسنێ ڕۆژەک\nهەر یەک ب کەلامی سینە سۆژەک\n\n\nهەر یەک ب کەمالێ بەدرێ ماهەک\nهەر یەک ب جەمالێ سەدرێ شاهەک\n\n\nئەو ژی هەمی عاشقن د تالب\nئەو ژی هەمی تالبن د راغب\n\n\nلێکن نە ب دیتن و شەهادەت\nبەلکی ب بهیستن و ریوایەت\n\n\nبالجملە د خدمەتا ئەمیر بوون\nفی الجمله ژ سررێ هەڤ خەبیر بوون\n\n\nسەرحەلقەئێ وان پەری مسالان\nسەرتاجێ ئەوا مەلەک خسالان\n\n\nتاجدین دگۆتنێ جوانەک\nگۆدەرزێ زەمانە پەهلەوانەک\n\n\nنەسل و نەسەب و حەسەب عیان بوو\nسەردەفتەر و سەروەرێ کوڕان بوو\n\n\nبابێ وی دگۆتنێ سکەندەر\nلێکن عەرەبان دگۆ غەزەنفەر\n\n\nلەورا کو ب شیری شوبهی شێر بوو\nڕۆژا شەڕی ئەو هەزار مێر بوو\n\n\nتاجدین دو برا هەبوون د قەللاش\nمانەندی دو شاهبازێ جەمماش\n\n\nدائم دلێ دو ژمنان دسۆتن\nیەک عارف و یەک چەکۆ دگۆتن\n\n\nئەمما وی ژ جوملە خاس و عامان\nژەو چەندی برا و باب و مامان\n\n\nلاوەک کربوو برا ژ بۆ خوە\nنێ ئەز غەلەتم چرا ژ بۆ خوە\n\n\nڕۆژا کو ئەوی برا نەدیتا\nتەشبیهی شەڤا چرا نەدیتا\n\n\nدونیا ل وی تێک دبوویە تاری\nڕۆژ بوو کو ل وی دکر تەواری\n\n\nئەنبازێ فەرەح شەریکێ غەم بوو\nسەرگەشتەئێ غەم ب ناڤێ مەم بوو\n\n\nمەم ژی ل وی عاشقەک تەمام بوو\nنە شوبهی برا و باب و مام بوو\n\n\nهەر چەندە برایێ ئاخرەت بوو\nتە دگۆ کو دنی و ئاخرەت بوو\n\n\nتاجدین وەلەدێ وەزیرێ دیوان\nمەم ژی خەلەفێ دەبیرێ دیوان\n\n\nئەو هەردو جوان وە لێک د عاشق\nئەو هەردو برا وە پێکڤە سادق\n\n\nیەک قەیسێ زەمانە یێک لەیلا\nیەک وامقێ عەسر و یێک عەزرا\n\n\nئەو یارێ ژ دل نە سەرسەری بوون\nرەه شوبهەتی مهر و موشتەری بوون\n\n\nیاری و برایی و موئاخات\nنابت ب ریایی و مەقالات\n\n\nیاری نە هێسانیە جەفایە\nمەقسوود ژ یاریێ وەفایە\n\n\nئاخر تو ئەگەر نەکی وەفایێ\nئەووەل مەدە بەر خوە وێ جەفایێ"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "داستانا بەیانا نەورۆزا سولتانی تەسمیەیێ مەوسمێ سوروور و شادمانی ب مەرسوومێ قەدیمێ کوردستانی کو وان دگۆتێ: سەرسال، عەد دکرن ب عیدێ و سال", "poem_description": "", "poem_text": "خەللاقێ جەهان ژ فەیزێ فترەت\nهەیئاتێ فەلەک ب وەجهێ قودرەت\n\n\nبێ قالب و بێ موحیت و مقیاس\nبێ ئالەت و بێ موشیر و مقراس\n\n\nئەڤ چەندە موعەززەم و مودەووەر\nئەڤ ڕەنگە موسەننەع و موکەررەر\n\n\nئینانە ب مەعرەزا و وجوودێ\nکێشانە ب مەنزەرا شوهوودێ\n\n\nحکمەت ئەوە ئەڤ هەمی ل کارن\nهندەک د پەیا و هن سوارن\n\n\nهندەک د بەتیء و هن سەریعن\nهندەک د موعین و هن مونیعن\n\n\nهن مودبرن ئەو هنەک مودەببەر\nهن موقبلن ئەو هنەک موقەددەر\n\n\nهن کاتبن ئەو هنەک د ئوستاد\nهن موتربن ئەو هنەک د جەللاد\n\n\nهن ڕۆ ژپەرەست و و هن شەب ئەفرووز\nهن غوسسە ڕەڤین و هن غەم ئەندووز\n\n\nهندەک د مسالێ زین زەرینە\nهن شوبهی مەمێ د موشتەرینە\n\n\nبالجمله موسەیقەل و مونیرن\nهن پادشەهن هنەک وەزیرن\n\n\nهندەک ژ تەحەرروکا تەبیعی\nئەو تێنە ب نوقتەیا رەبیعی\n\n\nتەجدید دکن ژ بۆ مە سالێ\nگاڤا وەکوو تێنە ئعتدالێ\n\n\nدانایێ موعەممەرێ کوهەن سال\nئەڤ ڕەنگەهە گۆ ژ بۆ مە ئەحوال\n\n\nکو عادەتێ پێشییێ زەمانان\nئەڤ بوو ل هەمی جه و مەکانان\n\n\nوەقتێ وەکوو شەهسوارێ خاوەر\nتەحویل دکر د ماهێ ئازەر\n\n\nیەعنی کو دهاتە بورجێ سەرسال\nقەت کەس نەدما د مەسکەن و مال\n\n\nبالجمله دچوونە دەر ژ مالان\nحەتتا دگەهشتە پیر و کالان\n\n\nڕۆ ژا کو دبوویە عید و نەورووز\nتەعزیم ژ بوو دەما دل ئەفرووز\n\n\nسەحرا و چەمەن دکرنە مەسکەن\nبەیدا و دەمەن دکرنە گولشەن\n\n\nخاسما عەزەب و کچێ د باکر\nالقصه جەواهرێ د نادر\n\n\nتێکدا د موزەییەن و مولەببەس\nڤێکرا ل تەفەرروجێ مورەخخەس\n\n\nلێکن نە ب توهمەتەت و ب مننەت\nبەلکی ب تەریقێ شەرع و سوننەت\n\n\nلەورا کو ئەوان غەرەز ژ گەشتێ\nمەقسوود ژ چوویینا ب دەشتێ\n\n\nئەو بوو کو چ تالب و چ مەتلووب\nیەعنی دو تەرەف موحبب و مەحبووب\n\n\nئەڤ هەردو جەلەب کو هەڤ ببینن\nکوفئێ د خوە ئەو ژ بۆ خوە بینن"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ب دەرکەتنا شەهریانە ب دەشتێ ژ بۆ سەیرانا سەرسال و گەشتێ", "poem_description": "", "poem_text": "دەورا فەلەکێ ژ بەختێ فەیرۆز\nدیسان کو نوما ژ نووڤە نەورۆز\n\n\nمەبنی ل وی عادەتێ موبارەک\nشەهری و سوپاهیان ب جارەک\n\n\nبا ژێر و کەلات و خانی بەردان\nتەشبیهی ب نژدەیان و جەردان\n\n\nسەف سەف دمەشینە کووه و دەشتان\nڕەف ڕەف دخشینە سەیر و گەشتان\n\n\nئەسنافێ ئومەم سغار و کوببار\nقەتعا ڤەنەما د شەهری دەییار\n\n\nهندەک ب پەیایی چوونە باغان\nهندەک ب سواری چوونە راغان\n\n\nهندەک ب تەبایی و ب کسرەت\nهندەک ب هەڤالی و ب وەحدەت\n\n\nڕابوونەڤە خانم و خەواتین\nوان ژی تژی گول کرن بەساتین\n\n\nحووران کرە مەسکەنێ خوە جەننەت\nبێ پەردە و بێ مەلال و مننەت\n\n\nدۆشیزە و دوختەر و رەوالان\nپاکیزە عوزار و زولف و خالان\n\n\nئەتراب و کەواعبێ د عەزرا\nموردان و موراهقێ د زیبا\n\n\nئەسحابێ قوماشێ لوتفێ روخسار\nئەربابێ مەتاعێ حوسنێ دیدار\n\n\nوان لێک دکرن مەتاعێ یێک عەرز\nتەخمین دکرن ب طول و العرض\n\n\nسوداگەرێ عشقێ بوون د بازار\nهەم بائعێ حوسنێ هەم خەریدار\n\n\nسەرسالی و باکر و رەوالان\nسەدسالی و جوان و پیر و کالان\n\n\nسەرسال ل رەسم و راهێ مەعهوود\nگێڕان د جه و مەقامێ مەحموود"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مورەخخەس بوونا وشاقان ب گولشەنا سەرسالێ رەغبەت کرنا وانە ب بازارا حوسن و جەمالێ", "poem_description": "", "poem_text": "قەندیلێ مونیرێ دیرێ ئەزرەق\nمشکاتێ حەمەل کو کر موەررق\n\n\nسەرسال کو بوو ژ نووڤە مەعموور\nمیر دایە کوڕێ د تازە دەستوور\n\n\nدەستوور کو بوو ژ بۆ وشاقان\nڕابوون هەمی شوبهەتی عوشاقان\n\n\nتێک چوونە ب مەعرەزا مەزادێ\nدلدادەئێ مەقسەد و مورادێ\n\n\nئیللا کو تەنێ مەمۆ و تاجدین\nوان دانە خوە دوختەرانە تەزیین\n\n\nیەعنی د دەما کو بوویە تەحویل\nئەو هەردو برا د جامە تەبدیل\n\n\nئستەبرەق و سوندسن د بەردا\nچەند معجەر و مەقرەمە ب سەردا\n\n\nکاکول کربوونە توررە هەرسوو\nپەرچەم کربوونە زولف و گیسوو\n\n\nوان لەو کربوو لباس تەسریف\nدا قەت نەبتن ل وان چو تەکلیف\n\n\nپۆشیدە لباسێ دلبەرانی\nسەیران دکرن ب سەرگرانی"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مولاقی بوونا تاجدین و مەمێ یە ب ستی و زینێ موستەغرق بوونا وانە د بەحرا عشق و ئەڤینێ", "poem_description": "", "poem_text": "وان هەردو کوڕێ د جامە تەبدیل\nوەقتێ دکرن د شەهری تەحویل\n\n\nناگاه و عەجایبەک نوما وان\nیەک جوزء ژ عەقلی قەت نەما وان\n\n\nدیتن د مەحەللە و زوکاکان\nهەر کووچە و غورفە و شباکان\n\n\nسەد تازە جوان ژ ڕەنگێ سەروان\nدیبا و حەریر و خەز د بەر وان\n\n\nپانسەد ژ کچ و کوڕ و رەوالان\nئەو چەند ژ قسمێ پیر و کالان\n\n\nئەنواعێ موزەککەر و موئەنەس\nهندەک د بورەهنە هن مولەببەس\n\n\nهندەک د ئەعالی و ئەکابر\nهندەک د ئەدانی و ئەساغر\n\n\nپێخواس هنەک هنەک د سەرکۆل\nکاشۆ ژ پیان و سەر وەکی هۆل\n\n\nسەرمەست هنەک هنەک د سەرخوەش\nدەم بەستە هنەک هنەک د دەم گەش\n\n\nگۆیەندە هنەک هنەک د خامووش\nپۆیەندە هنەک هنەک د مەدهووش\n\n\nهن جامە دەریدە هن د سەرخوەش\nهن عەقل رەمیدە هن موشەووەش\n\n\nهندان دکرن فغان و فەریاد\nهن بوویی ژ قەیدێ عەقلی ئازاد\n\n\nهەر یەک د مەقامەکی دگەرگوون\nهەر یەک ب جەفایەکێ جگەرخوون\n\n\nئەو هەردو دەمەک ڤەمان تەحەییور\nبوون غەرقەئێ لوججەئێ تەفەککور\n\n\nتاجدین سەککنی و پرسیار کر\nپڕسا خوە ب یێکێ ئختیار کر\n\n\nگۆ: ئەی خزرێ رەهێ هدایەت\nبێژ ئەڤ چ بەلایە بێ نهایەت\n\n\nوی گۆتە دو شەهلەوەندێ شەدداد\nئیرۆ ل ڤی خەلقی بوونە جەللاد\n\n\nهەر چی کو دبینن ئەو دو سەرخوەش\nفی الحالی دکەن وها موشەووەش\n\n\nوان گۆ: تە نەدی کو ئەو چ ڕەنگن\nوی گۆ: دو کوڕن زیادە شەنگن\n\n\nوان گۆ کو ب شیر و شەشپەڕن ئەو\nیانە ب خەدەنگ و خەنجەرن ئەو\n\n\nوی گۆ کو ب غەمزە و ب ئاوڕ\nخەلقی دکو ژن وەکی ب کەیبوڕ\n\n\nوان پڕس دکرن کو گەر ببینن\nدا بۆ خوە ب مەردی دەست هلینن\n\n\nهەردو د وی کاری بوون کو ناگاه\nدیتن کو ژ مەحزێ قدرة الله\n\n\nئەو هەردو پوسەر وەکی دو پەیکەر\nتابەندە ب شەکلێ شاهێ ئەختەر\n\n\nیەک هەیئەت و شەکل و یەک لباسن\nئەمما د وی شەهری ڕەنگ نەناسن\n\n\nسیرەت مەلەکن سوەر پەرینە\nنە بائعن ئەو نە موشتەرینە\n\n\nڤان هەردو بران کو ئەو دو ئۆباش\nدیتن دل و جان وە دان ب شاباش\n\n\nئەو ڕەنگ گەڕیان جونوون و والەه\nئێدی قە نەبوون ژ عەقلی ئاگەه\n\n\nنە فەهم و خرەد نە عەقل و نە هۆش\nگێڕبوونە ل سەر زەمینێ مەدهووش\n\n\nفی الجمله ژ عەقل و جانی تێر بوون\nفی الحالی ژ دوورڤە هەردو گێڕ بوون\n\n\nوان هەردو فریشتەئێ د کوببار\nدیتن دو مەلەک زیادە دلدار\n\n\nمەه پارەنە لێکن ئافتابن\nدلدارەنە لێ جگەر کەبابن\n\n\nتەشبیهی ب سەیدێ نیم بسمل\nبێ شوبهە گهانە حالێ موشکل\n\n\nناچار بەزینە سەر شکاران\nفوکرینە روخێ د وان نگاران\n\n\nزانین کو نە سەیدێ سەرسەرینە\nسەرخەیلێ سپاهێ دلبرینە\n\n\nوەستان و نەزەرکرن ب دققەت\nوان هاتە ب قەلبی رەحم و رققەت\n\n\nالقصه ژ حوسنێ ڤان غەزالان\nرەحمەک کەتە قەلبێ وان رەوالان\n\n\nسررا دلی کر ب هەڤ تەعەللوق\nنوورا روخێ وان ب هەڤ تەعەششوق\n\n\nمەکشووفێ تەریقێ ئاشنایی\nرووحان قە نەکر ژ هەڤ جودایی\n\n\nیەک ڕەنگەکی سرفە عالەما غەیب\nزاهر دکر ئتتحادێ لا رەیب\n\n\nحوببێ وە کرن ب هەڤ گرفتار\nحوسنێ وە کرن ب هەڤ تەلەبکار\n\n\nتە دگۆ کو چ قالب و چ مەقلووب\nهەر چار چ تالب و چ مەتلووب\n\n\nبێ شوبهە یەکن چ تەن چ ئەرواح\nئەو موتتەحدن چ جان چ ئەشباح\n\n\nحوببا د دلان وە کر عەداوەت\nبوغزا د دلان وە کر حەلاوەت\n\n\nنسبەت ب مە حادسن عەدیمن\nلێکن ژ حەقیقەتا قەدیمن\n\n\nلەورا کو جونوودێ جان موجەننەد\nچێبوونە د علمێ حەق موخەللەد\n\n\nهن موئتەلفن هنەک موخالف\nهن موختەلفن هنەک موئالف\n\n\nوان موئتەلفان ب یەکڤە ئولفەت\nئاخر وە کرن نەما چو کولفەت\n\n\nیەعنی کو ئەوان کوڕێ د خوونخوار\nگاڤا و هە دیتن ئەو بریندار\n\n\nئەو هەردو ب سەد دلان حەباندن\nڕوونشتن و هەردو وەرگەڕاندن\n\n\nگاڤەک سەییرین ل بە ژن و بالان\nپێلەک حەییرین ل زولف و خالان\n\n\nگۆتن: عەجەب ئەڤ کچێ د کێنە؟ \nیان هەردو مەلائیکێ د خودێنە؟ ! \n\n\nئەڤ مێوە ل کی جهی گەهانە\nئەڤ گول د چ گولشەنێ نومانە؟ \n\n\nسەروێ د چ جوویبارەکێنە\nتەیرێ د چ مورغزارەکێنە؟ \n\n\nماوەرد ژ هێسترێ د گولگوون\nرهتن ل روخێ د وانێ پڕ خوون\n\n\nعشقێ کربوون وسا نە هشیار\nقەتعا نە دبوون ژ خوە خەبەردار\n\n\nئاخر کو کرن ب خامەیا عەشق\nحوسنا خەتێ وان ل لەوحێ دل مەشق\n\n\nوان ڤێ کو بزانن ئەو چ ئەسلن\nلەورا کو نزانن ئەو چ نەسلن\n\n\nئەنگوشتەریێ د وان جوانان\nکێشان ژ ئەسابعێد خودانان\n\n\nخاتەم ژ ئەناملێد خوە کێشان\nدانینە جهان ژ بوویی نیشان\n\n\nیاقووت ب موهریان گوهۆڕین\nئەلماس ب شووشەیێد بلۆرین\n\n\nسەرسال و خوەشی ژ دەست ب دەر دان\nعەیشێ خوە بەدەلکرن ب دەردان\n\n\nناگاه ئەجانبەن خویا بوون\nناکام کرن وەداع و ڕابوون\n\n\nمان هەردو برا وەکی دو سەیدان\nپابەستێ سەلاسلان و قەیدان\n\n\nڕابوون کو شەڤەک سیاه و تاری\nشەمس و قەمەران کری تەواری\n\n\nرەه شوبهەتی مورغێ نیم بسمل\nبێ قووەت و بێ توان و بێ دل\n\n\nسەرسام و دەوار و سەرع و مەحروور\nسەودا و فوئاد و خەبل و مەخموور\n\n\nسەد جار دکەتنە ئاستانان\nحەتتا کو گەهانە ئاشیانان\n\n\nهەر چەندە کو گەهشتنە مەقامان\nئەمما کو ل وان دو تەلخێ کامان\n\n\nڕۆژ و شەڤ و وەقتێ سوبح و ئێڤار\nیەکسان د نما ل وان ب یەکجار"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "هشیاریا مەمێ و تاجدین ژ بێ هۆشی و مەخمووریا شەرابا عشقێ ئاگاهی و خەبەرداریا وانە ژ سەبەب و واستەئێ وەمەقێ", "poem_description": "", "poem_text": "ئەو دووختە چەشم هەردو شاهین\nئەو سووختە پەڕ مەمۆ و تاجدین\n\n\nخوەش چوونە شکارێ کەبک و قازان\nناگاه ب سەرڤە شوبهی بازان\n\n\nنۆڕەک فتلی ل وان ژ ناگەه\nئێدی قە نەما ئەوان چو ئاگەه\n\n\nهندی کو د هەفتیا حەمەل بوون\nئەو زێدە د وەحشی و خەبەل بوون\n\n\nئەو هەفتە ل وان کو بوویە سالف\nخووکەردەئێ عشقێ بوون موئالف\n\n\nڕابوونەڤە ڕۆ ژەکێ ب یەک ڤە\nفکرینە ب ڕەنگ و ڕوویێ یەک ڤە\n\n\nعشقێ کربوون وەسا موبەددەل\nوان یێک و دو ناس نەکر ژ ئەووەل\n\n\nئەووەل دکرن ژ هەڤ تەغەرروب\nپاشی کو کرن ب هەڤ تەقەرروب\n\n\nدیتن خوە ب پاچەبەند و زەنگل\nپەرواز و فڕین مەحال و موشکل\n\n\nئوسکووفەکە زولمەتێ ب سەر دا\nجلفوویەکە ئولفەتێ ب بەر دا\n\n\nبێ توعمە و بێ شەراب و بێ چاڤ\nبێ مەقسەد و بێ مراد و بێ گاڤ\n\n\nمەستانە ژ ڕەنگێ چەشمێ دلدار\nمەخموور و سیاه و مەست و بیمار\n\n\nمانەندێ دەهانێ یارێ دلتەنگ\nنالین ژ ڕەها دلی وەکی چەنگ\n\n\nگۆتن : عەجەب ئەم کوو بوونە بیمار\nیا بوونە وەکی شێرێ بریندار\n\n\nیانە وەهە ئەم چڕا نکارین\nمەجرووح و زەعیف و دلفەگارین\n\n\nئەڤ ڕەنگەهە وان دکر تەفەححوس\nماهییەتێ حالێ خوە تەجەسسوس\n\n\nتاجدین فکری د دەست برایی\nتەیست گوهەرەک وەکی چرایی\n\n\nیاقووتەکە مسلێ دانەئێ نار\nمەشعەل سفەتە ژ بۆ شەڤا تار\n\n\nمانەندی شەمالێ ئەو تەییسی\nحەککاکی ب ناڤێ زین نڤیسی\n\n\nدەستێ خوە درێژکرێ کو بینت\nدا قەنج نەزەر بکەت ببینت\n\n\nمەم ژی فکری د دەستێ تاجدین\nئەلماسەکە بێ بها و تەخمین\n\n\nلێ ئسمێ ستی کری کتابەت\nئوستادەکی ساحبێ مەهارەت\n\n\nسەرراف ئەگەر ببیتە بوقرات\nتەخمین بکەتن ب وەزن و قیرات\n\n\nبازار بکەت ژ بۆ فەلاتوون\nمەجمووعێ خەزائنێ د قاروون\n\n\nسومنا سەمەنێ د وان نگینان\nنابت ب ووقووفێ دووربینان\n\n\nمایین د تەعەججوب و تەحەییور\nدامان و گەلەک کرن تەفەککور\n\n\nزانین کو سەواحبێ نگینان\nهەر چی کری کر ستی و زینان\n\n\nڕۆ ژا وەکوو بوویی عیدێ تەحویل\nئەو ژی گەڕیانە جامە تەبدیل\n\n\nچاوا خەملینە ئەڤ کەچانی\nئەو ژی گەڕیانە جل کوڕانی\n\n\nئەو بوون کو مە گۆ د رووزێ نەورووز\nمسلێ مەه و مهرێ عالەم ئەفرووز\n\n\nئەو هەردونە یێ د دەست ڤەمشتن\nئەو هەردونە یێ د خەل دکوشتن\n\n\nئەو بوونە د شەهری بوویی جەللاد\nئەو بوونە کو خەل ژ دەست ب فەریاد\n\n\nئەو بوونە کو ڤان ب دل حەباندن\nئەو بوونە ل ڤان جەگەر کەواندن\n\n\nوان هەردو بران ب عەقل و تەخمین\nبێ شائبە قاتلێ خوە زانین\n\n\nتاجدینی هەبوو ل نک شوعوورەک\nعشقێ د وی هشتبوو قوسوورەک\n\n\nگۆ: ڕابە برا ژ ناڤ نڤینان\nبەس ئاهێ بکە ژ بەر برینان\n\n\nئەم شێرن و ئەو د خوە غەزالن\nپوڕ عەیبە کو ئەم ژ دەست بنالن\n\n\nمەم پوختەئێ عشقێ بوو تەمامی\nگۆتی کو برا مەگەر تو خامی\n\n\nدا زەن نەبری موجەسسەمم ئەز\nسەر تا ب پیان موقەسسەمم ئەز\n\n\nئەڤ جسم ل من بوویە موخەتتەت\nئەو خەت هەمی بووینە مونەققەت\n\n\nتەئسیر وە ڕەنگە عشق و وەمقان\nبالطول د توول و عەرز و عومقان\n\n\nیەک نوقتەنەهن ژ دەردی خالی\nهێژا تو دبێی: چڕا دنالی؟ ! \n\n\nدل بوویە مەحەللێ عشقێ حالا\nڤی حالی د ڤێ مەحەللێ ڤالا\n\n\nنینە عەجەب ئەر ببم حولوولی\nمن مایە ژ سوورەتێ هەیوولی\n\n\nشاهینشەهێ عشقێ بێ غەرەز هات\nجەوهەر ڤەشری دەما عەرەز هات\n\n\nئەڤ حال و مەحەل و جسم و جەوهەر\nعشقێ ژ خوە ڕا کرن موسەخخەر\n\n\nجان و جەگەر و دل و هناڤان\nدەست و سەر و پێ و پشت و چاڤان\n\n\nواللهی یەکی نەمایە راحەت\nباللهی یەکی نەمایە تاقەت\n\n\nبزداندنە وان ژ من عەلائق\nبالجمله دبێن کو: نحن عاشق\n\n\nنا پوڕسی ل حالێ من تو زالم\nهێژا تو دبێژی ئەز نەنالم؟ ! \n\n\nئەڤ ڕەنگەهە وی کو کر تەزەللوم\nتاجدینی نەما ژ بۆ تەکەللوم\n\n\nئەو مانە د گەل ئەڤان برینان\nبەحسا مە ل سەر ستی و زینان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "موعاوەدەتا ستی و زینێ ژ سەرسال و گەشتێ ئستتلاعا دایەئێ ل ماجەرا و سەرگوزەشتێ", "poem_description": "", "poem_text": "ئەو ژی ڤەگەڕین ب وی لباسی\nحازر شەلیان کو کەس نەناسی\n\n\nهەر چەندە کرن لباس تەبدیل\nئەمما نە دبوون ژ حالی تەحویل\n\n\nعشقێ کربوون ووسا موبەددەل\nئێدی نە دچوونە حالێ ئەووەل\n\n\nقەت کەس نەدگۆ ستی و زینە\nخەلقێ وە دزانی ئەجنەبینە\n\n\nدایینەکە وان هەبوو زەمانی\nتەشبیهی بەلایێ ئاسمانی\n\n\nزالا فەلەکێ ل بەر زەبوون بوو\nوێ ناڤ ژ پیری حەیزەبوون بوو\n\n\nئەو هات ژ غەفلەتێ ب سەر دا\nفکری کو جلێ د وان د بەر دا\n\n\nڕوونشتنە بێ مەزاق و مەشرەب\nونداکرنە زەقەن د غەبغەب\n\n\nیەعنی کو د تەحەییور و مەلالن\nمەه پارە د حالەتێ وەبالن\n\n\nجولوا بوویی جەوجەمێ دتازە\nڕەنگێ سەمەنێ ب جایی غازە\n\n\nکافوور مەسەل عوزارێ قانی\nسۆرگول گەڕیانە زەعفەرانی\n\n\nزانی کو پەری د بێ لباسن\nمەجلووبێ مەحەببەتا ئوناسن\n\n\nگۆ: ئەی هەوەسێ دل و هناڤان\nهەر یەک ژ وە روهنیا دو چاڤان\n\n\nحافز ژ وە ڕا مەگەر خودێ بت\nجانێ م ژ بۆ وە ڕا فدێ بت\n\n\nهوون هندە موقەییەدن د قەیدێ\nئیرۆ ب تنێ کو چوونە سەیدێ\n\n\nوە زوو شەمراند ژ بۆ چ سەرسال\nهوون ڕاست ببێن کو بوویە ئەحوال\n\n\nبێژن کو موقەددمە چ ڕەنگە\nئەڤ حیرەتە یا خیالە بەنگە\n\n\nهوون بۆ چ حەزینن ئەی مەتایا\nنینن چو نەتیجە بێ قەزایا\n\n\nهوون بێژنە من کۆ بوو قەزییە؟ \nکەنگی ل مە خەف دبت خەبییە\n\n\nئەز دێ نوهە ڕەملەکێ بڕێژم\nئسمی و زەمیری ئەز ببێژم\n\n\nیان شووشە و مەندلا خوە دانم\nماهییەتێ حالی دێ بزانم\n\n\nوان گۆتنە دایەئێ نهانی: \nئەم سوبحێ کو چوونە دەر ژ خانی\n\n\nهەرچی ل مە بوو دوچار و پەیدا\nحازر گەڕیا جونوون و شەیدا\n\n\nئاخر کو ژ حەددی چوویە دەر جەور\nجەورێ ل مە عاقبەت نەما دەور\n\n\nئەم ژی گەڕیان مەلوول و مەغبوون\nهاتینەڤە ئەم خەفیف و مەخبوون\n\n\nدایین ب تەئەننی و تەوەللا\nچوو پالڤە دایە وان تەسەللا\n\n\nگۆ: هوون ب جەمالێ شەهریارن\nهەر یەک ژ وە شاه و خوندکارن\n\n\nکی بت کو نەبت موتیع و موحتاج\nکی بت کو نەدت وە بێ تەلەب باج\n\n\nهەر چی وە حەباندی ئەی پەریزاد\nحوسنا وە دکەت ژ بۆ وە مونقاد\n\n\nخاسما د ڤی شەهری بت وە دلدار\nئەز دێ وی بکەم نها خەریدار\n\n\nبێژن کیە؟ دا بچم ببینم\nحازر بگرم ژ بۆ وە بینم\n\n\nوان گۆتنە حەیزەبوونا ساحر\nدەردێ ل مە ئەی تەبیبێ ماهر\n\n\nبێ شوبهە دەوا ژ دەست تە تێتن\nتەقریر ئەگەر ژ دەست مە بێتن\n\n\nتەقریر و ئەداکرن مەحالە\nتەدبیر و دەواکرن بەتالە\n\n\nهندی هەنە کیژ و کوڕ د بوهتان\nبەلکی د جەمیعی بە ژن و بوهتان\n\n\nکەس نینە ب لوتف و حوسنێ مەشهوور\nئیللا کو د دەفتەرا مە مەستوور\n\n\nیەعنی هەمی ڕوو ب ڕوو مە دینە\nهندی د ڤی شەهری ئادەمینە\n\n\nئیرۆهە دو کەچ غەریق شیبا\nسەر تا ب قەدەم دەبیق و دیبا\n\n\nزیبەندە ژ شەکلێ شاهێ خاوەر\nتابەندە ژ ڕەنگێ ماهێ ئەنوەر\n\n\nناگەه ل مە بوون دوچار و زاهر\nگێڕبوون ژ دوورڤە هەردو نادر\n\n\nئەم چوونە ب سەر بنێن کو کینە\nفکرین نە وەکی مە ئادەمینە\n\n\nتەحقیق مەلەک وە یا پەری بوون\nلەورا کو ژ ئاڤ و گل بەری بوون\n\n\nگاڤا کو مە دیتن ئەو پەریزاد\nئەم ژی گەڕیان ژ عەقلی ئازاد\n\n\nئەو هەردو وەکی دو جامێ جەمشید\nئەم هەردو مسالێ ماه و خورشید\n\n\nگاڤا وەکوو پێکڤە بوون موقابل\nمسباح و زوجاج بوون موعادل\n\n\nقاروورە ژ نەجمێ مونعەکس بوو\nنوورەک مە ب قەلبی موقتەبس بوو\n\n\nقەندیل و فەتیلە گەر ژ وان بوو\nئاگر ژ روخێ مە هەر دووان بوو\n\n\nزەیتێ مە و ئاگرێ مە دیسا\nبەربوو مە و دل مە پێ ئەییسا\n\n\nسوهتن خوە ب خوە نزان چ حالە\nهشیاریە خەونە یا خەیالە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەکرار ئستخبارا دایەئێ ژ کونهێ ماجەرایێ تەسریح و تەقریرێ ئەوانە ژ کەیفییەتا تەئسیرا هەوایێ", "poem_description": "", "poem_text": "دایین حەییری ژ ماجەرایێ\nگۆ: ئەی روح و قالبێ د دایێ\n\n\nهوون چوونە تەفەرروجا رەوالان\nفارغ ژ تەعەششوقا غەزالان\n\n\nشەکلێ کو وە دیتی بێ مەئالە\nمەیلا وە ب قسمێ ژن مەحالە\n\n\nمەیلا بەشەری بەشەر دڤێتن\nئەمما وە کچان پوسەر دڤێتن\n\n\nکچ قەت ل کچان دبن خەریدار؟ \nبێ نەقدێ کوڕان مەحالە بازار\n\n\nکوڕ ئایینەئێ جەمالێ زاتن\nکچ مەزهەرا پەرتەوا سفاتن\n\n\nبێ زات و سفەت عەرەز مسالە\nجەوهەر نەبتن عەرەز بەتالە\n\n\nقائم دبتن عەرەز ب جەوهەر؟ \nبێ شەمس قەمەر دبت مونەووەر؟ \n\n\nمەیلا ژ روخێ کوڕان بەری بت\nسەد جار کو حووری و پەری بت\n\n\nئەو مەیل کۆ دێ بکەت وە مەفتوون؟ \nئەو لەیل کۆ دێ بکەت وە مەجنوون؟ \n\n\nمەجنوون کو نەبت عەدیلێ لەیلێ\nلەیلێ کۆ دکەت ب لەیلێ مەیلێ؟ \n\n\nگول قەت ل گولان دبیتە عاشق؟ \nعەزرا خوە ب خوە دبیتە وامق؟ \n\n\nخوسرەو نەبوویا سوارێ شەبدیز\nشیرین ل شەکەر دبوویە پەرویز\n\n\nفەرهادی چەوا سورشکێ پوڕ خوون\nنەینا نەددی سوارێ گولگوون\n\n\nژەو چەندەها عالەما رجالان\nبەگزادە و سادە و رەوالان\n\n\nدل قەت وە نەبت ب کەس ڤە مائل\nکیژن د ئەدانی و ئەرازل\n\n\nبێ نام و نشان و غەیری مەعرووف\nقەلبێ وە ب وان کو بوویە مەشغووف\n\n\nئەڤ ئەمرە ب من قەوی مەحالە\nئەڤ خەونە وە دیتی یا خەیالە\n\n\nزینێ کو بهستن ئەو مەعانی\nئەڤ نەغمە ژ پەردەئی دەرانی\n\n\nئەڤ ڕەنگەهە گۆتە دایەیا پیر\nغالب تە نەمایە عەقل و تەدبیر\n\n\nتە دگۆ کو ب دەعوەت و عەزائم\nحالێ کو خەفی بتن دزانم\n\n\nشەکلێ کو مە دی نە بێ مەئالە\nتەحقیقە نە خەونە نە خەیالە\n\n\nوان گەر مەلەک و ئەگەر بەشەر بوون\nگەر قسمێ نساء و گەر پوسەر بوون\n\n\nئەنگوشتەریێ د وان ئەڤانە\nئینانە م ئەو ژ بۆ نشانە\n\n\nرەملێ تو ب ڕاست ئەگەر دزانی\nخاتەم ئەڤە دێ بزان خودانی\n\n\nوێ شەهلەئێ حیلەکار و جادوو\nگۆ: بینە ژ بۆ م خاتەمان زوو\n\n\nدا ئیشەڤە رەملەکێ بڕێژم\nحەتتا سوبە ساحبان ببێژم\n\n\nحازر ستیێ نگین دەرانی\nدا دەستێ عەجووزەیا زەمانی\n\n\nزینێ وهە گۆتە حەیزەبوونێ: \nمن دل بوویە وەرتەیەک ژ خوونێ\n\n\nگاڤا وەکوو وەرتەتێتە جووشێ\nوەقتێ کو دکەت بکەت خورووشێ\n\n\nتەسکین دکەت ئەڤ نگین دلێ ژار\nدەم دەم کو ددم د چەشمێ خوونبار\n\n\nزنهار ئەگەر دبەی نگینێ\nزوو بینەڤە بۆ م دل حەزینێ\n\n\nلەورا ب وی یە م سەبر و سامان\nئەو بو منە خاتەما سولەیمان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەفەححوس و تەفائولا دایەئێ ژ رەممالی کەشفا حەقیقەتا وی ئەحوالی وکو خاتەمێ ئاسمانێ فەرتووت مەعنا نما نگینێ یاقووت", "poem_description": "", "poem_text": "وێ دەللەئێ بێ فەسال و موحتال\nسوبحێ خوە گهاندە پێشی رەممال\n\n\nزێڕەک دو برن د دەست خوە بۆ پیر\nئەڤ ڕەنگەهە کر زەمیر تەقریر\n\n\nگۆ من دو کوڕەک هەیین د مەعسووم\nبێ باب و یەتیم و ژار و مەحرووم\n\n\nڕۆ ژا وەکوو بوویە عید و سەرسال\nئەو ژی ب تەریقێ تەبعێ ئەتفال\n\n\nڕابوونەڤە هەردو چوونە گەشتێ\nغوولان غەلەتاند بوون ل دەشتێ\n\n\nئیرۆهە دەما کو بوونە پەیدا\nدینن تەلەسن جونوون و شەیدا\n\n\nهاتینەڤە بێ لباس و تازی\nگەه گەه دکرن فغان و گازی\n\n\nبێهش دکەڤن گەلەک دمینن\nگاڤا وەکوو ڕادبن ددینن\n\n\nئەڤ خاتەمەنە ئەوان د دەستن\nگۆیا تو دبێی ب ڤان د مەستن\n\n\nئەی واقفێ رەمز و کاشفێ راز\nبێچارەمە ئەز تو چارە پەرداز\n\n\nئحسان بکە قەنج ژێ خەبەر دە\nکانێ سەبیێ د من چ دەردە\n\n\nمەجنوونیە سەرعە یا هەوایە\nچاوا مەرەزەچ بۆ دەوایە\n\n\nئەی مورشد و پێشەوایێ موقبل\nحەللالێ عوقوود و حەللێ موشکل\n\n\nسررەک هەیە وێ د ڤان نگینان\nپەیدایە ل نک وە دووربینان\n\n\nئەسحابێ نگین ببێژە کینە\nجننینە پەرینە ئادەمینە؟"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "دەلالەت و تەقریرا رەممالیە ژ بۆ پیرێ موافقی «ما فی الضمیر» و موخالفی تەقریرێ", "poem_description": "", "poem_text": "ئەو وارسێ علمێ دانیالی\nگاڤا فکری د شەکلێ ڤالی\n\n\nفی الحال د رەحمێ ئوممەهاتان\nبێ وەزعێ تەوولدا نەباتان\n\n\nلەحیان و نەقی ب یێکڤە دیتن\nتاجدین و ستی ب پێکڤە دیتن\n\n\nشەکلێ فەرەحێ د گەل غەمێ دی\nبێ پەردە وی زین د گەل مەمێ دی\n\n\nئەڤ ڕەنگەهە گۆتە قاسدا پیر: \nمەقسوود ب مەکر و کز ب و تەزویر\n\n\nما قەت دبتن ژ بۆ تە حاسل؟ \nبێ ڕاستڕەوی مەحالە مەنزل\n\n\nتە دگۆ کو کوڕێ د من ددینن\nنابێژیە من ستی و زینن\n\n\nڕۆ ژا وەکوو چوونە گەشت و سەیران\nوان دینە ل ڕێ دو دیدە حەیران\n\n\nیەعنی کو دو کو ڕ د سەرو قامەت\nڕابوویە ل وان کوڕان قیامەت\n\n\nفی الحال ئەڤان دو ئافتابان\nدل چوویە ڤە بال دو ماهتابان\n\n\nئەو بوونە ژ عشقێ ڤان د بێ هووش\nئەڤ بوونە ژ حوسنێ وان د مەدهووش\n\n\nئەو شیفتەئێ بەلایێ عشقن\nئەو تەشنەئێ کەربەلایێ عشقن\n\n\nئەڤ خاتەمەئێ د وان کوڕانن\nڤان ژی دو نگین د دەستێ وانن\n\n\nچاوا خەملینە ئەڤ کوڕانی\nئەو ژی گەڕیانە جل کەچانی\n\n\nپیرێ وهە گۆتە شەیخێ رەممال\nمن شوبهە نەما د کەشفێ ئەحوال\n\n\nلێکن تو ببێژە ئەو چ ئەسلن\nقەنج کەشفێ بکە کو ئەو چ نەسلن\n\n\nبەگزادەنە ئەو عەلی مەقامن\nجندی نەسەبن وە یا عەوامن؟ \n\n\nشەیخ گۆ کو د دینێ عشقبازی\nبەیعەک هەیە ئەو دبێن تەرازی\n\n\nبێ شەرتێ کەفائەتێ رەوایە\nشەرتێ موتەعاقدان رزایە\n\n\nخاسما کو کوڕێ د ڤان بژاری\nدوڕدانەیە یەک و یەک مراری\n\n\nبەگزادەیە یەک ژ نەسلێ میران\nیەک ژی ب نەسەب کوڕێ دەبیران\n\n\nوێ ساحرەئێ ژ بۆ نشانە\nدیسان خەبەرەک کرە بەهانە\n\n\nگۆ: عاشق و موبتەلا و دینان\nمەفتوونێ ژ بۆ ستی و زینان\n\n\nئەو نابنە قابلێ حسابان\nناکونجنە دەفتەر و کتابان\n\n\nشەیخم تو دزانی ئەڤ جەزیرە\nتێکدا کوبەرا و کوردە میرە\n\n\nئحسان بکە پەردەئی هلینە\nئەو هەردو مەلەک ببێژە کینە\n\n\nعەهدا مە وە بت تەنێ ببینم\nچل زێڕی بچم ژ بۆ وە بینم\n\n\nشەیخ گۆ: تو هەڕە ببین و شاقان\nتەفتیش بکە جه و و ساقان\n\n\nهەرچی کو دبێژن ئەو عەلیلە\nئەو عللە ژ بۆ تە ڕا دەلیلە\n\n\nبنمێ خوە ب سوورەتێ تەبیبان\nبێ پەردە دبینی وان حەبیبان\n\n\nگاڤا کو تە دیتن ئەو مەلەک وار\nکەشفە ژ قوماشی ژی خەریدار\n\n\nخاسما کو د دەستێ وان نگینن\nمەنقووش ل وان ستی و زینن\n\n\nڕابووڤە عەجووزە شوبهی لوقمان\nسەر تا ب قەدەم دەوا و دەرمان\n\n\nقاروورە و حوققە نشتەر و کیس\nهلگرتن ئەوا خەبیسەتەلبیس\n\n\nدایی بەغلا خوە چەند کتێبەک\nدنما ب حەکیمەکێ عەجێبەک\n\n\nحازر خوە گهاندە پیشەکاران\nفی الحال بوویە نەدیم و یاران\n\n\nوان گۆ: تو ژ کووڤە تێ چ پیری؟ \nغالب تو ژ علمەکی خەبیری! \n\n\nگۆ: گەر چ کو زاهری حەکیمم\nزێدە ب دو عللەتان عەلیمم\n\n\nزائل دکم ئەز قەوی دو ژانان\nدەردێ بەدەنان و دەردێ جانان\n\n\nوان گۆ: تو ژ بۆ مە ڕا خەبەر دە\nدەردێ کو ل جانی بت چ دەردە؟ \n\n\nوێ گۆتی کو هوون مەگەر نەبینن\nوی دەردی عەلامەتن نەهینن\n\n\nئەو دەردەکی زێدە بێ مەجالە\nسححەت ژ وی دەردی ڕا مەحالە\n\n\nدوور بت ژ وە ئەو گەلی رەوالان\nئەو بەرقە د سوورەتێ شەپالان\n\n\nگاڤا ڤەددەت وەکی برووسکە\nبێ شوعلە و پێت و بێ چرووسکە\n\n\nبێ جەرحە و قەرحە و برینە\nناڤێ ل وی دەردی هەر ئەڤینە\n\n\nئەمما وە دسۆ ژتن هناڤان\nخوونا دلی تێ ژ هەر دو چاڤان\n\n\nوان گۆتنە وێ کو خەیری مەقدەم\nحالا نەخوەشن ژ مە دو هەمدەم\n\n\nئحسان بکە هەر دووان دەوا کە\nدەرمان کە ب نەوعەکی تو ڕاکە\n\n\nهەر چی تو دبێژی ئەم وەسا کین\nهەر چی تو دخوازی ئەم ئەدا کین\n\n\nپیرێ خوە گهاندە نک مەریزان\nوەقتێ فکری د وان عەزیزان\n\n\nوێ گۆتە ب هەمدەم و دەلیلان: \nتەنها مە بهێلن و عەلیلان\n\n\nدا ئەز بکەرم ڤی دەردی تەشخیس\nپاشی بکم ئەز دەوایی تەلخیس\n\n\nهەڤڕێ هەمی چوونە دەر ژ باوان\nپیر ما و تەنێ د گەل دو لاوان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "هەمسوحبەتیا وشاقان ب هەمخلوەتیا مشتاقان و واقفیا وێیە ل سەر وەقتێ عوشاقان", "poem_description": "", "poem_text": "بیمار ب دەردێ عشقێ بەد حال\nناگەه فکرین کو چوونە هاڤال\n\n\nڕوونشتی ل پێشی وان ڤە زالەک\nقامەت جڤیای ژ ڕەنگ هلالەک\n\n\nئاهەستە کەلامەکی دبێژت\nدگریتن و هێستران دڕێژت\n\n\nگۆتن چ کەسی تو ئەی دل ئارام\nبۆ چ دگری وها ب ناکام؟ \n\n\nوێ گۆ: ب سەرێ ستی و زینێ\nمەحزا ژ وە ڕا دکم گرینێ\n\n\nمەخسووس ژ نک ستی و زینان\nهاتم ل وە خوەش بکم برینان\n\n\nئەنگوشتەری یێ د وە ئەڤانە\nئینانە م وی ژ بۆ نشانە\n\n\nهوون هلگرن و بدن نگینان\nبەدنام مەکن ستی و زینان\n\n\nئەز قاسد و هوون ژ بۆ م مەقسوود\nهوون من مەکن ئەی موراد مەردوود\n\n\nئەڤ مو ژدە دەما ئەوان کرن گووش\nیەکجار ژ شاهیان نەما هووش\n\n\nهشیار کو بوون دەمەک نە وەستان\nفی الحال بەزینە پێ و دەستان\n\n\nتەکرار ل دەست و پێ و داوان\nسەد بووسە ددان ئەوان دو لاوان\n\n\nدایین حەییری ژ ئشتیاقێ\nبەردا گری یێ ژ ئفتراقێ\n\n\nگۆ: غەم مەخۆن ئەی موراد و مەقسوود\nمزگین ژ وە ڕا ب حەققێ مەعبوود\n\n\nتەوفیقێ رەفیق بتن ژ باری\nئەز دێ وە بکم ب سحرکاری\n\n\nهوون جوملە ل عەردەکی جەما بن\nهەر چار ب مەقسەدا خوە شا بن\n\n\nنام و نەسەبا خوە هوون عەیان کن\nسررا دلی بۆ م ڕا بەیان کن\n\n\nدا ئەز ڤەگەڕم ب ڤان نگینان\nتەسخیر بکم ستی و زینان\n\n\nتەعجیل بکم ژ بۆ سەوابێ\nزوو بێمەڤە ئەز د گەل جەوابێ\n\n\nتاجدینی نگین ژ دەست دەرانی\nدا دەستێ عەجووزەیا زەمانی\n\n\nمەم تێ فکری کو بێ نگینێ\nکەنگی دکەتن مەدار و ژینێ ! ؟ \n\n\nگۆ: دایە تو من بگێڕە مەعزوور\nکی جانی ددت ژ دەست خوە دەستوور\n\n\nئەڤ خاتەمە ئسمە گەر تلسمە\nمن جان ئەوە قالبێ م جسمە\n\n\nئەی دایە تو قاسدێ حەبیبی\nبێ شوبهە ل دەردێ من تەبیبی\n\n\nسەدقە سەرێ ذی الجمالێ زینێ\nمەستینە ژ دەستێ من نگینێ\n\n\nگاڤا تو دچی ڤە ئەی وەفادار\nئەڤ ڕەنگە ژ من ببێژە دلدار\n\n\nئەو شاهە ئەگەر چ ئەز گەدامە\nئەلتافێ شەهنشەهانە عامە\n\n\nئەز بەندە نە لائقێ و سالم\nخورسەندە ب سوورەتێ خەیالم\n\n\nرازیمە ژ ئەو قەدەر جەمالێ\nمن بینتە خەلوەتا خەیالێ\n\n\nهەر گاه ژ ئاهێ دل بترست\nگەه گاهێ ل حالێ من بپڕست"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ڤەگەڕیانا دایەئێ ڤ بال دلداران، ئاگەه کرنا وانە ژ ئسم و رەسمێ برینداران", "poem_description": "", "poem_text": "ئەو هەردو نهالێ عەرعەرا شەنگ\nڕوونشتی مسالێ غونچە دل تەنگ\n\n\nجڤیایی ب فکر و سەرنشیڤی\nهەر لەحزە ژ دایەئێ ب هیڤی\n\n\nمەخموورێ غەبووقێ بێ نهایەت\nموشتاقێ سەبووحێ بوون ب غایەت\n\n\nدیتن کو ژ ناگەهی تەبیبە\nوێ هات ب سوورەتەک عەجیبە\n\n\nزین و ستیا ژ عشقێ مەدهووش\nوان دایە کرن رەوان دەر ئاغووش\n\n\nگۆتن: ب خودێ کەی ئەی دلارام\nئایا تە کڕینە ئەو مەلەک رام\n\n\nرەملا تە چ گۆ؟ پەری تە زانین؟ \nیان هەردو د شووشەیێ تە ئانین؟ \n\n\nتیرا ل مە کون کری سوێدا\nئایا تە بەیان نەکر کو کێدا؟ \n\n\nوێ گۆ: ب سەرێ وە ئێ موبارەک\nسەد جار قەسەم دکم نە جارەک\n\n\nئەز هاتمە ڤی دەمی ژ باوان\nئەمما گونەها مە تێ ب لاوان\n\n\nهەردەم کو ستی و زین دبێژن\nسەد ڕەنگ سرشکێ خوون دڕێژن\n\n\nقوربانێ وە بم ب ڤێ کەمالێ\nئەو هەردو بەشەر ب وێ جەمالێ\n\n\nچاوا وە بژارن ئەو دو مومتاز\nزیبەندەئێ وسلن ئەو سەرەفراز\n\n\nواللهی قەسەم دکم ب باری\nئەو هەردو دوڕێ د وە بژاری\n\n\nنابن د چو بەرر و بەحر و کانان\nنینن وە مەلەک د ئاسمانان\n\n\nئەو هەردو ژ بۆ وە ڕا سەزانە\nمیرزانە ئەگەر وە گەر گەدانە\n\n\nئەو دەللە ب دل وە بوویە دەللال\nدلدادە ژ پێشڤە مان دەمەک لال\n\n\nزین و ستیان نەما د دل هووش\nگاڤا کو ئەوان کرەڤ خەبەر گووش\n\n\nالقصه ژ کونهێ ماجەریێ\nهشیاری کو دایەئێ ددایێ\n\n\nئاگر تە دگۆ گهاندە نەفتێ\nپێت ژێ دچوو ئاسمانێ حەفتێ\n\n\nعشق ئاگرە تەن چیایێ توورە\nدل ئەو شەجەرا ب نار و نوورە\n\n\nمشکاتە قەفەس قەبەس چرایە\nجان زەیتە فەتیلێ وێ جەفایە\n\n\nدل شووشەیە ئەو چرا د ناڤە\nسەر جوزئێ د کوللێ دا بەلاڤە\n\n\nبالکلً ژ سەر حەتا ب ئەقدام\nسوهتن ب وی ئاگری دل ئارام\n\n\nگۆتن: ژ مە ڕا تو دل نەوازی\nئەی دایە ژ بۆ مە چارەسازی\n\n\nدهقان تویی ئەم وەکی نهالین\nئەزمان تویی ئەم ب خوە دلالین\n\n\nگەر لەحزەیەکێ نەکی تو گوفتار\nگەر ساعەتەکێ نەبی تو غەمخوار\n\n\nئەم دێ وەکوو خار و خەس هەبا بن\nئەم دێ وەکوو بەرگ ێ بەر هەوا بن\n\n\nئەی واقفێ واقعاتێ دێرین\nئەم غەیری تە مەحرەمان نەدێرین\n\n\nتاجدین و د گەل مەمێ تە گۆتی\nپەروانەنە پەڕ ل وان مە سۆتی\n\n\nئەو ژی نهە پوڕ د ئنتزارن\nبەلکی ژ مە زێدەتر نەچارن\n\n\nڕابە هەڕە زوو ببێژە تاجدین\nگەر دێ تە ستی بڤێ مەمێ زین\n\n\nمزگین ژ وە ڕا مە هوون قەبوولن\nئەم ژی ژ وە زێدەتر مەلوولن\n\n\nعشقا وە جلەو ژ مە ڕەڤایە\nمانع ل مە پەردەیا حەیایە\n\n\nئەو پەردە ژ بۆ وە ڕا عەدیمە\nبێ پەردەئێ بۆ وە ڕا قەدیمە\n\n\nخوازگین و وەسائت و وەسیلە\nهەر چی کو ژ با وە بێن جەمیلە\n\n\nئەڤ ڕەنگە ببێژە وان حەبیبان\nمەجمووعێ مەوالی و خەتیبان\n\n\nهندەک ژ وە ڕا ببن رجاچی\nهندەک ژ مە ڕا ببن دوعاچی\n\n\nبەلکی کربت خودێ موقەددەر\nوەسلا مە و وە ببت مویەسسەر"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "شفابەخشیا تەبیبەئێ ل دەردێ عەلیلان شەفەقەت و مەرحەمەتا میر ل حالێ زەلیلان", "poem_description": "", "poem_text": "خوەش وەقتە ژ بۆ عەلیلێ موشتاق\nخاسما کو ژ بۆ قەبیلێ عوششاق\n\n\nدەرمانەکی سححەت و شفایێ\nمزگین و بەشارەتا وەفایێ\n\n\nناگەه بگەهیتە وان ژ دەردان\nئازادە بکەت ئەوان ژ دەردان\n\n\nئەو دایە ژ ڕەنگ ئەرستەتالیس\nسەر تا ب قەدەم لباسێ تەلبیس\n\n\nدیسان کەتی سوورەتێ تەبیبان\nحازر خوە گهاندە نک حەبیبان\n\n\nئەو مو ژدە وەکی مە گۆتی گۆتن\nئەو سۆتی وەکی نە سۆتی سۆتن\n\n\nئەمما ب وی ئاگری وە گەش بوون\nتە دگۆ قە نەخوەش نەبوون دخوەش بوون\n\n\nگۆیا کو ئەوان ژ دەست فەلاتوون\nخوارن ب یەقین دەوا و مەعجوون\n\n\nڕابوونەڤە چوونە نک هەڤالان\nچەندەک ژ مەحارم و رەوالان\n\n\nئاگاه کرن ژ ماجەرایی\nڕابوون ب تەعەسسوب و تەبایی\n\n\nگاڤا کو ئەوان بهیست مزگین\nهایدان ب تەبایی خەلق و خوازگین\n\n\nهندەک عولەما وهن د عادل\nهندەک ئومەرا وهن د جاهل\n\n\nڕابوونەڤە جوملە چوونە نک میر\nئەڤ ڕەنگە کرن قەزییەتەقریر\n\n\nکەی والیێ مولک و مال و دەولەت\nوەی حامیێ داد و دین و دەولەت\n\n\nتو سایەئێ لوتفێ کردگاری\nئیرۆ ل مە شاه و خوندکاری\n\n\nشاهی نەزەرا تە کیمیایە\nماهی ئەسەرا تە پوڕ زیایە\n\n\nهەرچی تە ڤەخوەند ئەو عەزیزە\nهەرچی تە نەخوەندبی تەمیزە\n\n\nهەرچی تە کرە چراغ و گەش کر\nگەر حالێ خەرابە ژی تە خوەش کر\n\n\nتاجدین ئەگەر چ میرزایە\nنسبەت ب تە بەندەیە گەدایە\n\n\nهاتن کو بکن ژ دل دوعایێ\nفی الجمله دکن ژ تە رەجایێ\n\n\nتاجدین ستیێ ژ تە دخوازت\nئەو قۆل ب چراغیێ دنازت\n\n\nئەو بەندەیە وی بگێڕە ئازاد\nزیبەندەیە وی بدێرە داماد\n\n\nمیر گۆ کو هەچی وە دیتی لائق\nئەلبەتتە ژ بۆ مە ڕایە فائق\n\n\nهەرچی کو وەکیلە بێت و ڕوونت\nمەولا کیە خوتبەئێ بخوونت؟ \n\n\nعەقدا ستیێ مە کر ل تاجدین\nئیجابە ئەڤە قەبوولە ئامین\n\n\nفی الحالی چەکۆ بەزی و پێ میر\nتەقبیل کر و قەبوول تەقریر\n\n\nمەجمووعێ مەلا و شەیخ و میران\nئاغا و ئەکابر و فەقیران\n\n\nڤێکڕا ب دەڤێ خوە وان سەنا کر\nتێکدا ب دلێ خوە وان دوعا کر\n\n\nمیر گۆ: بقوتن دەف و رەبابان\nبینن هەمی شەربەت و شەرابان\n\n\nدا بەزمەکە شادمانە دانین\nئیرۆهە کو سوبحە ئەم نەزانین\n\n\nدێ شوبهەتی ڤی دەمی د خوەش بن\nیا دێ بمرن وە یا نەخوەش بن\n\n\nحوبلانە لەیالی ئەی مەوالی\nکانێ چ دزێن علی التوالی\n\n\nئەڤ شیوەن و شاهی تەوئەمانن\nئەڤ چەرخ و فەلەک د بێ ئەمانن\n\n\nگەه نوور نومانە گاه موزلەم\nگەه سۆر نومانە گاه مەئتەم\n\n\nگاڤا کو دبینی وەقتێ عشرەت\nدا فەوت نەکی زەمانێ فورسەت\n\n\nلەورا کو زەمان مسالێ شیرە\nنابێژتن : ئەڤ مەلایە میرە؟ ! \n\n\nئیرۆهە ژ بۆ رزایێ تاجدین\nمن ژی ژ خوە عەد بکن ب خوازگین\n\n\nئەڤ چەند زەمانە ئەو غولامە\nدائم د غولامیێ تەمامە\n\n\nئەو هندە د خدمەتا م دا بوو\nعومرێ وی د بەر م دا فەنا بوو\n\n\nشەرتەد شەریعەتێ وەفایێ\nئەم ژی ژ وی ڕا بخۆن جەفایێ\n\n\nئیرۆهە ب خدمەتا وی ڕابین\nبالذات د خدمەتا وی دابین\n\n\nمێرێ وهە کێ بتن کو جانی\nشاباش نەدەتێ ب شادمانی\n\n\nگەر من هەبتن هەزار و یەک سەر\nوان جوملە د ڕۆ ژەکێ ب دەفتەر\n\n\nگەر ئەز نەکرم فدا ب جارەک\nمیرینی ل من نەبت موبارەک\n\n\nتاجدین کو د خدمەتا ئەمیر بوو\nچەشنا وی د دەست و چەشنەگیر بوو\n\n\nالقصه ب شەوکەتا خوە ئەو میر\nڕابوو ب خوە بوویە چاشنی گیر\n\n\nکێشا وی ب مەجلسا خوە خوانەک\nگۆیا کرە فەرشێ ئاسمانەک\n\n\nقورسێ مەه و مهرێ ئاسمانی\nئینان تە دگۆ ب جایێ نانی\n\n\nئەڤ لەنگەریێ د زیڤ و زێڕین\nشوبهەت فەلەکێ د ژۆر و ژێرین\n\n\nهەر سەحنێ مەزن مسالێ بورجەک\nسەرپۆش ل سەر ژ ڕەنگێ دورجەک\n\n\nهەر تەبسی و کاسەئێ د فەغفوور\nیەک ئەختەرێ پوڕ زیاء و پوڕ نوور\n\n\nجەدی و حەمەلێ د ئاسمانی\nبوریان و کەباب میهمانی\n\n\nهەر کاسە و تەبسیەک یەک ئەنبار\nسەرشار شەبیهی نەفسسێ ئەممار\n\n\nئەنواعێ تەعامێ چورب و شێرین\nئەلوانێ غزاء و نوقلێ ڕەنگین\n\n\nڤان مەشرەبە وو ئەیاغێ چینی\nدەوران دکرن ب نازەنینی\n\n\nسەییارە سفەت بگەشت و سەیران\nهەرچی کو ددی دمائی حەیران\n\n\nنارەنج و تورنج و نار و لیموو\nنەوباوەئێ شاخسار مینوو\n\n\nفانیز و نەبات و قەند و شەککەر\nماوەرد و زوباد و مسک و عەنبەر\n\n\nهندان دکرن مەعیدە غازە\nهندان دکرن دماغ تازە\n\n\nمەجمەر گەڕیان ب عوود و عەنبەر\nبوون جوملە مەشامێ جان موعەتتەر\n\n\nراموشکەر و خوەش نەوا و خوەش دەنگ\nشایەستە و خوەش قوماشێ خوەش ڕەنگ\n\n\nهەڤدەنگ هنەک ب سەوتێ سازان\nهەمڕەنگ هنەک ب فەخر و نازان\n\n\nموغنی و کەمانجە عوود و تەنبوور\nچەنگ و دەف و زوورنا و سەنتوور\n\n\nعوششاق و نەوا عراقی و ئەوج\nڤێکڕا دکرن ب ڕاستیێ زەوج\n\n\nئاوازە و شوعبە و مەقامات\nبێ پەردە ب موعجز و کەرامات\n\n\nزاهر کو دبوون ژ نایێ گەردان\nغارەتکرن عەقل و دین و ئیمان\n\n\nساقی شەوشین ب ئابێ ئەنگوور\nموترب هەرشین ب سەیتێ سەنتوور\n\n\nقەووال و موغەننی و غەزەل خوان\nمەخموورێ سیاه و مەست و سەکران\n\n\nالقصه ل رەغمێ سەبعێ شەدداد\nدانین ب وی رەسمی عورس بنیاد\n\n\nخەتتاتێ فەلەک ژ دەست قەلەم کەت\nجەللاد دکر کو وی قەلەم کەت\n\n\nناهید ب عەردی دا ددا چەنگ\nمەه چوو ڤەشری د بورجێ خەرچەنگ\n\n\nکەیوان د دەلوێ دا نهان بوو\nبەرجیس د حووتی بێ نشان بوو\n\n\nدونیا هەمی بوویە عەیش و عشرەت\nزالا فەلەکێ ژ کەرب و حەسرەت\n\n\nچو ژ دەست نە دهات و مایە عاجز\nناچارە عەجووزە بوویە کادز\n\n\nشەیخووخەئێ چەرخێ ڕەنگ سەماوی\nرەهوار سەماع کر رەهاوی\n\n\nعالەم هەمی بوویە عشرەت ئاباد\nشەهری و بەدەوی عەبید و ئازاد\n\n\nموستەغرقێ نعمەت و تەرەب بوون\nموستەجمعێ شاهی و لەعەب بوون\n\n\nڕابووڤە کو خان ژ بەر خەواسان\nساقی گەڕیان ب جام و کاسان\n\n\nمیر خوەندنە پێش مەمۆ و تاجدین\nگۆ: خەرج ل من مەمۆ تو شوشبین\n\n\nئەو هەردو کرن تەمام مەلبووس\nڕابوون ب ئەدەب ئەتەک کرن بووس\n\n\nرڕوونشتن و پێکڤە وان ڤەخوارن\nئەو ڕۆ ژ ب یەک ڤە رابوارن"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "عەرووسیا ستی ژ بۆ تاجدینی تەهیئەئێ ئەسبابێ شاهیە ژ بۆ تەهنییا غەمگینی", "poem_description": "", "poem_text": "وەقتێ وەکوو نوو عەرووسێ خورشید\nنەه قوببە مسالێ جامێ جەمشید\n\n\nفی الجمله کرن ب روخ موجەللا\nگۆیا کو کرن ب زەر موتەللا\n\n\nمەششاتەء و دایە و پەرەستار\nعشقێ کری جوملە گەرم بازار\n\n\nچوون زەین بکن ستی و زینان\nنازەندە بکن دو نازەنینان\n\n\nئەووەل فکرین د زولف و خالان\nدیتن کو دلان دبن ب تالان\n\n\nگاڤا فکرین د قەوسێ ئەبروو\nبوون شوبهەتی وەسمە ژێ سیەه ڕوو\n\n\nفکرینە روخێ د وان د تازە\nشەرمەندە دبوون ب جایی غازە\n\n\nقادر نە دبوون ژ سورمەئێ ڕەش\nئاهوویێ خوتەن بکن موشەووەش\n\n\nسەر تا ب قەدەم ژ ڕەنگێ شانە\nسەد سەعی کرن ژ بۆ بەهانە\n\n\nمەحزا ژ دو ئاهویان یەک ئاهوو\nوان سەه نەکرن حەتا سەرەک موو\n\n\nإلا سەرێ موویەکی مەیان بوو\nئەو ژی ب مسل نە تەن نە جان بوو\n\n\nقەتعا ژ مەخافەتا شکەستن\nقەت لێ کەمەرەک نەهاتە بەستن! \n\n\nکەس دل نە ددا چو لێ ببینت\nبەلکی کو ژ نازکی شکینت\n\n\nما دەست ددا کو دەست و پەنجە\nحەننا بکەتن ب ڕەنگێ رەنجە\n\n\nنەقشێ کو خودێ کری موخەییەر\nکی قادرە وی بکەت موغەییەر\n\n\nئاخر گەڕیان ژ ڕەنگێ مەئیووس\nئەو مان و حەنا و ڕەنگ و پابووس\n\n\nزینەت ژ قەدێ د وان حەبیبان\nبەخشینە زەمین تەلا و شیبان\n\n\nفەرخوندە کرن ب فەرقێ ئەفسەر\nتابەندە کرن ب تاجی گەوهەر\n\n\nسەرلەوحەئێ سەفحەئێ موسەننەع\nزیبەندە ب زیوەری مورەسسەع\n\n\nپیرایە ژ رەونەقا جەمالێ\nبۆ هالە ل خەرمەنا هلالێ\n\n\nئەلماس و زوموررد و مراری\nخال و خەت و توررەئێ د تاری\n\n\nمانەندێ کتابێ شاعرانە\nمەوزووعێ ب وەزعێ خانە خانە\n\n\nئەڤ رەونەقێ عارزی و زاتی\nبوو نوسخەئێ سحر و موعجزاتی\n\n\nئەبیات ب جەمع بوونە دیوان\nئایات ب سونع بوونە قورئان\n\n\nئەو سونعەتێ ئووستادێ موتلەق\nهەر چی کو ددی دگۆ: هو الحق\n\n\nتەزیین کو تەمام بوو ل بووکان\nئایین کەتە چار سوو و سووکان\n\n\nئەنواعێ تەجەممول و مەلابس\nئەلوانێ جەواهر و نەفائس\n\n\nسەد جاریە و دو سەد بەنی چوون\nزەربەفت لباس و زەربەنی چوون\n\n\nناقە ب قتار و دەر ب قنتار\nیاقووت ب بار و زەر ب خەروار\n\n\nخارج ژ تەعەددودا حسابان\nخارق ل تەقەییودا کتابان\n\n\nنەدهاتە تەعەققول ئەڤ جهازە\nنەدبوون موتەحەممل ئەو جەمازە\n\n\nڤێ دەبدەبەئێ وە کرنە عاشق\nبوو زەلزەلە ڕاکرن خەلائق\n\n\nشەهری ژ موزەککەر و موئەننەس\nفی الجمله موزەییەن و مولەببەس\n\n\nتەشبیهی ب بەحرێ پوڕ تەمەووج\nجونبش دکرن غەرەز تەفەرروج\n\n\nناگەه گەڕیا ب جوودێ مەفتووح\nدەرگاهێ کەرەم ل کەشتیا نووح\n\n\nیەعنی کو عمارەیا ستی تێ\nقەسرا پەریا ب ڕاستی تێ\n\n\nهەر تەختە ژ عوودێ سەندەلووسی\nتەختەک خەتە بەندێ ئابنووسی\n\n\nعەرشەک ژ جەواهران مورەسسەع\nبەلقیس جەلیس و لێ مورەببەع\n\n\nدەست بەستی ژ پێشڤە پیشەکاران\nزەررین کەمەر و گوهەر گوهاران\n\n\nسەد ئاسفێ بەرخیا وەکی با\nحەممالێ دکر ب عەرشێ دلشا\n\n\nهلگرتنە سەر سەرێ خوە ئەو مەهد\nدەست دەست دڕەڤان ژ هەڤ ب سەد جەهد\n\n\nئەو تەخت رەوان وەکی گەمی بوو\nبەحرا کو ب سەرکەت ئادەمی بوو\n\n\nبەحرەک ژ هەوا کو بێتە جووشی\nناچار ژ دل دکەت خورووشی\n\n\nخەلقێ جهێ جوملە عاشقانە\nپەروانە و شەمع دەر مەیانە\n\n\nسووفی و مەلا و فەقیر و پاشا\nڤێکڕا ل تەفەرروج و تەماشا\n\n\nخەلقێ کو ژ دەست غەمان ب فەریاد\nفەردەک قە نەما نەبوویی دلشاد\n\n\nهەر بەر دەرەکی شەماتەیەک لێ\nهەر مەجمەعەکی تەماشەیەک لێ\n\n\nتە دگۆ کو عەرووس عەینێ جانە\nلەو بوونە بەدەن ل پێ رەوانە\n\n\nسازان مری حەی کرن وەکی سوور\nکووس و دەف و کەررەنا و ناقوور\n\n\nشاباش و سەدا و کازە کازان\nگوهدار غەنی کرن ژ سازان\n\n\nڤێکڕا کو سەدا ژ وان ب دەرکەت\nقەسرا فەلەکێ سەدا ب سەرکەت\n\n\nئەڤ عەیش و نشات و شادمانی\nنادیدە ب دیدە یان زەمانی\n\n\nفولکا فەلەکا مەلەک د ناڤێ\nمەوجان کو ڕەڤا د وەقت و گاڤێ\n\n\nئەڤ تەنتەنە و شعار و ئایین\nچوون لەحزەیەکێ گهانە تاجدین\n\n\nتاجدین ب خوە بوویە پادشاهەک\nمەم ژی ل تەنشتێ شوبهی ماهەک\n\n\nڕوونشتی د شەهنشینێ عالی\nجەمعەک ژ ئەکابران حەوالی\n\n\nڕابوون ل تەفەرروجێ ڤەوەستان\nوان جوملە تەبەق د هەردو دەستان\n\n\nمانەندێ تباقێ ئاسمانی\nیاقووت و زومورردێ د کانی\n\n\nڕێهتن تەبەقێ د وێ نسارێ\nژۆردا ل عماریا نگارێ\n\n\nئەمما تەبەقێ د وان هەمی پوڕ\nزێڕ و وەرەق و جەواهر و دوڕ\n\n\nیەغماکەرێ گەنجێ بوونە ماشا\nخیزان هەمی بوونە میر و پاشا\n\n\nسەد جار ل هیڤیا حەریسان\nخارج ژ جڤاندنا خەسیسان\n\n\nفازل ژ کەرامەتا کەریمان\nزائد ژ خودانیا لەئیمان\n\n\nخیزان و گەدا وە بوونە مونعەم\nموفلس بوونە زەن پەرەست و موغلەم\n\n\nخیزان و گەدا غەنی و زەنگین\nشادان و حەزین و شا و غەمگین\n\n\nئێدی نەدبوون ژ هەڤ موشەخخەس\nتە دگۆ هەمی میر کرن مورەخخەس\n\n\nتێکدا د موناسب و موافق\nڤێکڕا د موسافح و موعانق\n\n\nحاسل کو ژ مەقسەدا سەرامەست\nبوون ئەو دەر و بان و ئەو سەرا مەست\n\n\nهن مەست و هنەک دیگەر د بەنگی\nخوانەندە و بە زلە وەکو چەنگی\n\n\nهەر بەنگی و سەرخوەشێ د بوهتان\nتێک هاتنە چەرخ و باز و لۆتان\n\n\nبێریتە سەما و ساز و گۆڤەند\nشێرین و شەکەرلەب و شەکەرخەند\n\n\nعەزرا و رەوال و بکر و موردان\nحوور و مەلەک و پەری و و لدان\n\n\nگول پیرەهەن و سەمەن قەبایان\nشەککەر دەهەنان و قەند خایان\n\n\nزەررین کەمەران و کەج کولاهان\nتەلعەت قەمەران و خەت سیاهان\n\n\nسیمین بەدەن و سەمەن عوزاران\nسێڤین زەقەن و مەمک هناران\n\n\nئەڤ موویێ مەیان و مارێ گیسۆ\nئەو چاردە سالە چار ئەبروو\n\n\nموردان و موراهق و موجەررەد\nلاوێ وەکوو خەت وەکی زومەررەد\n\n\nخوەش دەنگ هنەک هنەک د خوەش ڕەنگ\nهن جەرگەبەزی وهن دیگەر لەنگ\n\n\nبالجمله ل رەغمێ ڤێ عەجووزێ\nیەعنی ل خیلافی پوشت کووزێ\n\n\nکیژێ د سڤک کوڕێ د لاوین\nمانەندی بەنات و مسلێ پەروین\n\n\nهن دائرە بەند وهن د دەووار\nهن سلسلە بەند وهن د سەییار\n\n\nئەنجوم سفەت ئەنجومەن فورووزان\nهەفت شەڤ د تەمام و هەفت رووزان\n\n\nبەزما ستیێ و جەمعێ تاجدین\nگێڕان ب ڤی ڕەنگی زیب و تەزیین"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مەقالێ ئشتعالێ شەمعێ جەمالێ مەحبووبە، مەقامێ ئنتقالێ ئشتغالێ وسالێ مەتلووبە", "poem_description": "", "poem_text": "دامانێ عەرووسێ پاکێ گەردوون\nداماد کو کر ب موهرێ گولگوون\n\n\nتاریتی ب روهنیێ کو ڕاکر\nغەم شوبهەتی زولمەتێ فەناکر\n\n\nوەقتێ سەحەرێ ژ ڕۆ ژێ حەفتێ\nئاگر تە دگۆ گەهشتە نەفتێ\n\n\nگەرمییەتێ نارێ قوربێ مەقسوود\nڕاکر ژ وجوودێ عاشقان دوود\n\n\nجەمعییەتێ خاسێ ئاتەش و باد\nئەلبەتتە دکت مرۆڤی بەرباد\n\n\nئەڤ عشق و هەوا کو بوونە دلداش\nجان و دلی دێ بدەن ب شاباش\n\n\nسەبرا شەوتاندی ئفتراقێ\nتێک سوهت و قران و ئحتراقێ\n\n\nدەریایێ مەحەببەت ئوشتولوم کر\nئارام و شەکیب و سەبر گوم کر\n\n\nمەحبووب و موحب ژ فەرتێ تەشویر\nهاتن کو ببن ب شەوقێ تەقدیر\n\n\nمەششاتەومهربان و دایین\nشوشبین و مەحارمێ د تاجدین\n\n\nموستەوجبێ وەقتێ دین مولاقات\nبەر مووجب و موقتەزایێ عادات\n\n\nمەجمووعێ موبەخخراتێ موعتر\nمەمزووجێ موفەررحات و موسکر\n\n\nجام و قەدەح و ئیاغ و مەخمەر\nئەڤ مسک و زەباد و عوود و مەجمەر\n\n\nماوەرد و گولاب و عەترێ شاهی\nالقصه ز ماهێ تا ب ماهی\n\n\nئەسبابێ نەشات و عەیش و عشرەت\nئالاتێ سەفا و زەوق و سوحبەت\n\n\nئەو چەندکرن ئەوان موهەییا\nمەحزا مری پێ دبوون موحەییا\n\n\nئاراستە بوو عەرووس خانە\nدیوار و دەر و عورووش خانە\n\n\nڕابوونە ڤە خاسەکی و خادم\nهندەک د ئەقارب و مەحارم\n\n\nشەمعەک ب تەمامەئێ موتەللا\nشەمسەک ب جەمالە پوڕ موجەللا\n\n\nهلگرتنە سەر سەرێ خوە رەققاس\nئینانە مەیانێ مەجلسا خاس\n\n\nشەمعێ ب زەبانێ حال بێ قال\nئەڤ ڕەنگەهە کر بەیانێ ئەحوال\n\n\nکای عاشقێ بێ قەرار و بێ تاب\nگەر شوبهی منی خودان تەب و تاب\n\n\nڕابە هەڕە حەجلەیا عەرووسێ\nپابەندە ببە ب پایی بووسێ\n\n\nشەمعا تە وەکی تە ئنتزارە\nشەوقا تە ل جان و جسمی نارە\n\n\nسوهتن نە بەسە مسالێ شەمعان\nبەس شوبهەتی من ببارە دەمعان\n\n\nگەر عاشقی ڕابە شوبهی فەرراش\nجانێ خوە بدە نسار و شاباش\n\n\nئەی ساعیێ مەقسەدا تەوافێ\nوەی سالکێ مەنهەجا مەتافێ\n\n\nئەو قبلە و کەعبەیا تە مەقسوود\nنێزیکی تە بوو ب ئەمرێ مەعبوود\n\n\nبەیت و حەجەر و مەقام و حوجرە\nسەعی و تەلەب و تەواف و عومرە\n\n\nباری ژ تە ڕا کرن موقەددەر\nها بوونە ژ بۆ تە ڕا مویەسسەر\n\n\nئاڤی تو رەوان بە پێشی سەلوێ\nشێری تو هەمان کەرم کە خەلوێ\n\n\nتاجدینی ژ سوورەتێ شەمالێ\nمەعنایێ مەحەببەتا وسالێ\n\n\nزانی ب تەئەممول و ب ئدراک\nڕابوو ژ جهێ خوە چوست و چالاک\n\n\nیارێ غەم و شاهیان مەمێ ژار\nڤێڕا بوویە ساحب و سلەحدار\n\n\nدەستێ وی د دەست و دل د دل بوو\nبوو حاجبێ دەرگە شیر ل مل بوو\n\n\nتاجدین ب ڤە تەرزی چوو سەرایێ\nمەم ما ل دەری د گەل دوعایێ\n\n\nلەورا کو مە خووف بوو ئەو مولاقات\nمەلزوومە ل عاشقان موعادات\n\n\nگەر قسمێ موحبب و گەر حەبیبن\nئەلبەتتە ب دو ژمن و رەقیبن\n\n\nهن دێو و هنەک ژ وان پەرینە\nهندەک د مونافق ئادەمینە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "وسوولێ کەعبەئێ موراد و تەوافە و حوسوولێ مەقسەدێ مورام و زفافە", "poem_description": "", "poem_text": "زاڤا ب ئەدەب کو چوو ژ دەردان\nشەمعا کو ل پشت حجاب و پەردان\n\n\nڕابوو کو ژ پێشڤە چو خرامان\nکێشا ل زەمین ب ناز دامان\n\n\nزولفێ د خوە کرنە پایێ ئەنداز\nدەستێ د خوە کرنە فەرقێ پەرداز\n\n\nدێما کو ب نوورێ بیت الأقصی\nقەندیلێ فەلەک ب وی تەییسا\n\n\nمەخموورێ غەبووقێ دەردێ هجران\nموشتاقێ سەبووحێ وەسلێ جانان\n\n\nژەووەل ڤە ل عادەتێ موباحی\nدەستێ خوە درێژ کرە سوراحی\n\n\nنووشی ژ سوراحیا شەکەر لەب\nنووشین قەدەحەک ژ مەی لەبالەب\n\n\nمەخموور کو دەفع کر مەیا ناب\nبهن کر گول و سونبولێ د تێر ئاب\n\n\nگەه نەرگس و لالە گاه سۆرگول\nرەیحان و بنفشە گاه سونبول\n\n\nتێک تێکڤە ددان و تێک دبەستن\nهن بووسە ددان وهن دگەستن\n\n\nئەو چەندە ب پێکڤە ڕادمووسان\nنەوبەت نە ددانە هەڤ ل بووسان\n\n\nئەلماس و گوهەر جەبین و دندان\nتەبدیل بوویین ب لەعل و مەرجان\n\n\nدەریایێ مەحەببەتێ وە کر جووش\nدەست گەردەن و لەب ب لەب هەم ئاغووش\n\n\nمەدهووش بوویین ب وێ مودامێ\nبێهش وە کەتن ژ سەر قیامێ\n\n\nقادر نە دبوون بکن قوعوودێ\nگێڕ بوونە ب پێکڤە بۆ سوجوودێ\n\n\nتەکرار ژ سەجدەئێ کو ڕابوون\nئەو چەند ب یەک ڤە هەردو شابوون\n\n\nشەککەر ژ لەبێ د یەک ڕەڤاندن\nسۆرگول ژ روخێ د یەک جڤاندن\n\n\nتەرکیب کرن ژ بۆ خوە گولقەند\nتەزویج کو بوون ب یەک ڤە دلبەند\n\n\nسێ ڕۆژ و شەڤان ب دل پەیاپەی\nوان تەشنە لەبان ڤەخوارن ئەو مەی\n\n\nموستەسقیێ شەربەتا مەیا ناب\nئاخر کو نەبوون ب شوربێ سیراب\n\n\nکەیفییەتێ نەشئەیا شەرابێ\nکێشانە کەمالێ ئزترابێ\n\n\nسافی زقەن و بەدەن شەفافێ\nکر مەیل و مەحەببەتا زەفافێ\n\n\nسەرمەست ب دەست تێک هەرستن\nبوو گەلتە و گەلج و دابرستن\n\n\nدەم لێک بچیان و دەم جودا بوون\nگەه تێک ه ژیان و گەه دبا بوون\n\n\nدەم ئەو ددو بوون و گاه یەک بوون\nگەه جۆت و ب یەکڤە گاه تەک بوون\n\n\nتیرا کو ژ عاجێ بەر هەدەف بوو\nئاماج ب سەفوەتا سەدەف بوو\n\n\nئاماج کو بوو مەحەللێ پەیکان\nدوڕدانە بەدەل کرن کرن ب مەرجان\n\n\nنەبل هاتەڤە نەسل ما د وێ دا\nنەسلا خوە ژ جان و دل ب وێ دا\n\n\nپەیوەستە ب ڕۆ ژ ئەگەر ب شەڤ بوون\nوان پوڕ ژ مەحەببەتێ ب هەڤ بوون\n\n\nهەموارە دو سەرخوەشێ د سەرکش\nڤالا دکرن ل یەک دو تەرکش\n\n\nگەر ڕۆ ژ ئەگەر شەڤێ د ڕەش بوون\nئەو هەردو مەلەک وە پێک د خوەش بوون\n\n\nگۆیا تە دگۆ دو کیمیاگەر\nمەشغوول بوویین ب عقدێ جەوهەر\n\n\nئەو رووح و جەسەد ب یەکڤە مونزەم\nنەفسەین ب یەک ڤە بوونە مودغەم\n\n\nئنزالێ لەگەن نزوولێ ئبریق\nتەسعید کرن ب قەرع و ئەنبیق\n\n\nمەمزووج شەبیهی شیر و شەککەر\nمەخلووت وەکی حەیات و کەوسەر\n\n\nقەتعا چو نەبوو نە خور نە خوابەک\nوان بیر نە دهات نان و ئابەک\n\n\nئەو هەفتە تەمام بوویە گەردەک\nئاگاه نەبوون ژ حالێ فەردەک\n\n\nغالب گەڕیا ل دەردی سححەت\nغەم چوون ڤەشرین ژ کەربێ وەسلەت\n\n\nناگەه سەحەرێ ژ ڕۆ ژێ حەشتێ\nرزوان مەشیا ژ نیڤ بەحەشتێ\n\n\nمەم هێژ وسا ل بەر دەری بوو\nدائم ئەوی سەر ل سەر بەری بوو\n\n\nهێژا ئەوی مەسکەن ئاستان بوو\nڕۆ ژان و شەڤان وە پاسبان بوو\n\n\nتاجدین کو ژ گەردەکێ بدەرکەت\nڕۆ ژەک تە دگۆ مەمێ ب سەرکەت\n\n\nفی الحال وە ڕەنگە شادمان بوو\nهەم ئەفسەرێ ئەوجێ ئاسمان بوو\n\n\nیارەک تە هەبت مەگەر وە بیتن\nگەر دێ وە نەبت مەگەر نەبیتن\n\n\nیارێ ب تە ڕا بتن موافق\nسەد خزمێ د خائن و مونافق\n\n\nقوربان بکە قەت مەبێ مخابن\nچ دکی ب کەسان کو بێ وەفا بن\n\n\nقوربان بدە قەت مەبێژە کینە\nبێ کێرە برا ئەگەر ب کینە\n\n\nیارێ تە ژ بۆ تە ڕا برایە\nهەم چاڤە ژ بۆ تە هەم چرایە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "حیلەپەروازی و فتنەئەنگیزیا بەکرە ژ حەسەدوەرزیا ل تاجدین، کو بووی سەبەبێ میر نەدا مەمێ زین", "poem_description": "", "poem_text": "گاڤا ژ عەدەم خودێ کر ئیجاد\nئەڤ کەون و مەکان ژ نووڤە بنیاد\n\n\nمەجمووعێ موکەووناتێ عالەم\nحەتتا ڤە خەلاسە نەوعێ ئادەم\n\n\nئەشیا ب حەسەب سفات و ئەفعال\nئینانە و وجوودێ موختەلف حال\n\n\nمەوجوود کرن ب هەڤ موعەییەن\nئەزداد کرن ب زد موبەییەن\n\n\nئەڤ ئەرز و سەما بەتیء و دائر\nئەڤ مولک و مەلەک موقیم و سائر\n\n\nئەڤ نوور و زەلام و کوفر و ئیمان\nئەڤ خولد و سەقەر بهەشت و نیران\n\n\nئەڤ بارد و حارر و رەتب و یابس\nئەڤ میر و گەدا غەنی و بائس\n\n\nئەڤ ئاخ و هەوا و ئاگر و ئاڤ\nئەڤ لەیل و نەهار وسی و سیتاڤ\n\n\nئەڤ هەجر و وسال و شاهی و غەم\nئەڤ مەوت و حەیات سوروور و مەئتەم\n\n\nهن نوور مسال وهن وەکی نار\nهندەک د حەلیم وهن د د ژوار\n\n\nڤان سادق و ڕاست و خێرخواهان\nڤان قومسی و خوار و ڕووسیاهان\n\n\nڤان ئەهلێ جەهەننەم و عەزابان\nڤان لائقێ جەننەت و سەوابان\n\n\nنابینی کو پێکڤە جوملە زددن\nحکمەت چیە؟ بۆچی پێکڤە نددن؟ \n\n\nلەورا کو نەبت ئەگەر تەخالوف\nتەمییز مەحالە هەم تەعاروف\n\n\nالقصه ب ئقتزائێ خلقەت\nمیرێ ب کەمال و عزز و رفعەت\n\n\nڕاگرت ژ بۆ خوە دەرگەڤانەک\nفەتتانێ زەمانە سەی پسانەک! \n\n\nدائم ل دەرێ وی قاپۆچی بوو\nقەللاع و قەلاش و قاوەچی بوو\n\n\nئەمما ب نەسەب نەمەردێ بوهتان\nبەلکی موتەوولدێ ژ بوهتان\n\n\nئەسلێ وی دبێن ژ مەرگەڤەڕ بوو\nمەحزا وی بەشەر ب شۆر و شەڕ بوو\n\n\nناڤێ وی مونافقی بەکر بوو\nبەلکی ژ بەلووقیا بەتر بوو\n\n\nمەنناع و موزەبزەبین و ئبلیس\nخەدداع و خەبەربەزین و تەلبیس\n\n\nشاگردێ شەئامەتا وی شەیتان\nشەرمەندە ژ گوهتنا وی بوهتان\n\n\nبەد چەهرە ژ ڕەنگێ دیوێ کابووس\nبەد فعلێ ستیزەکار و سالووس\n\n\nتاجدین دگۆتە میر عەیانی: \nمیرم بکە دەر ڤی دەرگەڤانی\n\n\nئەڤ لائقی دەرگەهێ تە نینە\nئەڤ کەلبە نهیندڕە ب کینە\n\n\nهەر چەند سە و دەرگەڤان برانە\nئەکسەر سە ب مهر و با وەفانە\n\n\nئەڤ ڕەنگەهە میر دگۆتە تاجدین: \nفعلێ د بەکر مەگەر نزانین؟ ! \n\n\nئەم قسمێ ئەمیر قسمێ ئاشین\nپوڕ فەتل و گەڕین و پێش و پاشین\n\n\nناچارە ژ بۆ مە ئاشڤانەک\nلابدً ژ بۆ مە دەرگەڤانەک\n\n\nهندی ب حوکوومەتێ دکین دەور\nگەه عەدلە ژ بۆ مە کار و گەه جەور\n\n\nهەر چەند بەکر وەلەد زنایە! \nئاشێ مە ژ وی ب فەتل و بایە\n\n\nئەڤ زومرە کو زالم و عەوانن\nسووباشی و شەحنە دەرگەڤانن\n\n\nئاشێ د مە زالمان دگێڕن\nدەخلێ د مەزالمان دهێرن\n\n\nئاشێ مە ئەگەر چ وەقفێ عامە\nگەوری تژی گارسێ حەرامە\n\n\nوی گارسی حارسەک دچینت\nئەڤ حارسەبۆ مە دێ هلینت\n\n\nئەڤ عادەتە نینە خاسێ میران\nنابینی ل بەر دەرێ فەقیران\n\n\nوان ژی هەمی پاسبان ژ سانن\nئەو ژی هەمی قسمێ دەرگەڤانن! \n\n\nسولتانێ سەریرێ بێ نیازی\nنابینی ژ بۆ وی کارسازی\n\n\nهندی ئەوی ڕاکرن سەلاتین\nدەه چەند ئەوی چێکرن شەیاتین\n\n\nحاسل د سەیێ خوە میر نەبۆری\nتەعلیل ددانە بەر زەرووری\n\n\nمیرن هەنە ئەو سەیێ د تازی\nنادن ب عەدالەئێ د تازی\n\n\nئەو کینەوەرێ خەبیس و مودبر\nیەعنی بەکرێ ب دل موزەوور\n\n\nخەوفا وی هەبوو ب خەف ژ تاجدین\nدائم د دلێ وی دا هەبوو کین\n\n\nوەقتێ کو ب دەولەت و سەعادەت\nئەڤ دەعوەتە بوو ب رەسم و عادەت\n\n\nخەف ژ ئادەمیان وەکی عەزازیل\nمەحزا غەرەزا وی کزب و تەسویل\n\n\nتەنها وهە گۆتە میر د خەف دا: \nمیرم تە ستی قەوی تەلەف دا! \n\n\nئەو جەوهەرێ تاج و تاجێ جەوهەر\nئەو ئەفسەرێ زیب و زیبێ ئەفسەر\n\n\nئەو ڕەنگ سەزایێ تەخت و ئەوڕەنگ\nفەرزانە ب عەقل و فەرر و فەرهەنگ\n\n\nکەسرا ب کەسەر ژ بۆ وێ دینێ\nفەغفوور ب غەور بوو ئەڤینێ\n\n\nقەیسەر ژ کوڕێ خوە ڕا ب خوەستا\nخاقان ژ پێشڤە دەست ب بەستا\n\n\nهێژا نە د بوو ئەوێ تو ئەرزان\nئەڤ ڕەنگەهە سەرسەری بدی وان\n\n\nمیر گۆ: قە ددم ئەیا بەد ئەختەر\nتاجدین و مەمێ ب تەخت و قەیسەر\n\n\nڕۆ ژا وەکوو بوویە جەنگ و پەرخاش\nتاجدین و مەمێ دو سەد قزلباش\n\n\nبالجمله ب زرەوزەند و بن پەڕ\nئینان ژ مە ڕا ب شیر و شەش پەڕ\n\n\nخاقان چیە ئەز چ کم ب فەغفوور\nنادم ئەز ئەوان ب روبعێ مەعموور\n\n\nمەلعوونی کو دی نەبوو چو تەئسیر\nئەو مەسئەلە وەرگەڕاندە تەزویر\n\n\nگۆ: قەنجە حەقیقەتا هومامان\nهەمسەنگێ سەداقەتا غولامان\n\n\nڕۆ ژا ڤەدخۆن شەرابێ بەلوا\nگاڤا کو دخۆن کەبابێ سەلوا\n\n\nچاوانە د شاهی و سەفایێ\nئەو ڕەنگە د تەنگی و جەفایێ\n\n\nعارز نەبتن ل وان تەبەددول\nزاهر نەبتن ژ وان تەحەوول\n\n\nمەحزا نەکن ئەڤ قوسوورێ خدمەت\nقەتعا نەکن ئەو فوتوورێ هممەت\n\n\nئەڤ زەوق و جەفا ببن موقابل\nئەو سدق و وەفا ببن موعادل\n\n\nلێ زائعە هممەتا کەریمان\nدەر حەققێ نەلائق و لەئیمان\n\n\nناکەس نە سەزایێ گەنج و مالە\nنوورەس نە موناسبێ جەلالە\n\n\nمەنزوورەئێ نوورەسان شەرابە\nمەخموورەئێ سەرخوەشان خەرابە\n\n\nپوڕ عەقلی دڤێت و پوڕ تەحەممول\nنوورەس ب مەیێ نەکەت تەحەوول\n\n\nمیرم تە نەدی کوڕێ سکەندەر\nدایێ تە نەزەر.. ژ حەددی چوو دەر\n\n\nڕۆ ژا کو ستی تە دایە تاجدین\nوی ژ ئالێ خوە دائیە مەمێ زین\n\n\nمیر گۆ: چ عەجەب نەکر ب من پڕس\nیانە قە نەمایە وی ژ من ترس؟ \n\n\nگۆ: ما تو نزانی ئەو کوسانە\nمیرزایە جوانە پەهلەوانە\n\n\nمەیدان دیە وی جلەو ڕەڤایە\nهەر چی وەکوو ئەو بکەت ڕەوایە\n\n\nترسا من ئەوە ب کبر و کینێ\nتوغیان بکەتن ژ پاشی زینێ\n\n\nدەعوا نەسەبێ بکەت ب خالد\nقەسدا حەسەبێ بکەت زەوائد! \n\n\nمیر گۆ: مە د دل هەبوو ب داخواز\nزینێ ب مەمێ بکم سەرەفراز\n\n\nسووندێ دخۆم ئەز ب رووحێ والد\nحەتتا بگەهیتە جەددێ خالد\n\n\nمەحزا ب زوکوورێ نەسلێ ئادەم\nزینێ ب ژنینی ئەز قە نادەم\n\n\nهەر چی ژ سەرێ خوە بوویە بێزار\nها زین و بلا ببت خەریدار\n\n\nمەردێ ژ سەر و رحا خوە تێرە\nبێ خەوف بخوازتن کو مێرە\n\n\nحوککام ب باتن و ب زاهر\nبێ شوبهە موشابهن ب ئاگر\n\n\nزاهر د سەباحی و ب نوورن\nباتن ژ مەدارەئێ د دوورن\n\n\nڕەحمێ کو دکن ژ ڕەنگێ ڕۆ ژن\nقەهرێ کو دکن جەهان دسۆ ژن\n\n\nزنهار نەکی ب وان تو باوەر\nگەر باب و پسی وە گەر برادەر\n\n\nخاسما کو موقەررەبێ د بەدخواه\nنێزیک ببن نعوذ بالله!"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "نائومێدیا زینێیە ژ دەولەتا وەسلەت و حەزرەتێ دەردەمەندیا وێیە ژ کوربەتا فورقەت و حەسرەتێ", "poem_description": "", "poem_text": "تاجدین و ستی کو بوون ب هەڤ شاد\nوەسلێ کرن ئەو ژ هەجرێ ئازاد\n\n\nمەم مایە د کونجێ وەحدەتێ فەرد\nنە یار و نە هەمنشین نە هەمدەرد\n\n\nهەمدەم کو نەبن ژ بۆ دەمان ڕا\nهەمدەرد نەبن ژ بۆ غەمان ڕا\n\n\nغەمگین ب چ دێ بکن تەحەممول\nشاهین ب چ دێ بکن تەوەسسول\n\n\nشاهی و غەمان دڤێت ئەنباز\nدەردان و دەمان دڤێت دەمساز\n\n\nئونسییەتێ عاشقان سوکوونە\nسەرمایەئێ وەحشەتێ جونوونە\n\n\nئاسوودە دبن ب یەک دو هەم قال\nخاسما کو هەبن ب یەک ڤە هەم حال\n\n\nزینێ و ستی مەمۆ و تاجدین\nڤێکڕا دکرن مەدار و تەسکین\n\n\nزینێ کو دکر ژ دەردی ئەفغان\nدەنگێ ستیێ دبوویە دەرمان\n\n\nگاڤا وەکوو مەم ب دل دنالی\nتاجدین دبوویە حەکیم ل ئالی\n\n\nئەڤ هەردوو ژ هەر دووان جودابوون\nچوون هەردو ب مەقسەدا خوە شابوون\n\n\nمان زین و مەمێ د بێ سەرەنجام\nبێ مەقسەد و بێ موراد و بێ کام\n\n\nچل ڕۆ ژی نە خۆر نە خواب زینێ\nسەر ڕانەدبوو ژ سەر گرینێ\n\n\nخوونا دلی بوو غزا و خوارن\nهێستر ب خوە شەربەت و ڤەخوارن\n\n\nهەموارە ب ڕۆ ژ ئەگەر ب شەڤ بوو\nوێ حال ژ فورقەتێ هەر ئەڤ بوو\n\n\nڕۆ ژان دگری ب شەڤ دکر ئاه\nئەو ڕەنگ گەڕیا زەعیف ئەو ماه\n\n\nبەدرا ڕوویێ وێ بووە هلالەک\nتەلعەت د نوما وەکی خەیالەک\n\n\nهەمزاد و هەڤال و هەمنشینان\nهەمزار و ئەمین و نازەنینان\n\n\nهەر لەحزەدگۆتنێ ب رققەت: \nکەی سەروێ ریازێ باغێ رفعەت\n\n\nسەرسەبزی و تازە بەرگ و باری\nئەڤ چەندە چ هێستران دباری\n\n\nهەمشیرە ئەگەر ژ تە جودابوو\nخوەش چوو و ب هەمسەرێ خوە شابوو\n\n\nوێ گرتیە بۆ خوە سەبر و تەمکین\nئەو شایە ل وێ تو لێرە غەمگین\n\n\nمن بعد غەمان ژ قەلبی ڕاکە\nتەشبیهی ب زولفێ بەر ڤەباکە\n\n\nچین چین بکە توررەئێ د شەب ڕەنگ\nگول گول ڤەکە عارزێ د گول ڕەنگ\n\n\nزولفان ڤەکە دا ببن موسەلسەل\nئەکلیلێ ل جەبهەتێ موکەللەل\n\n\nبسکان تو ژ خەمریان جودا کە\nزولفان شەکە پێکڤە بەر هەوا کە\n\n\nدا سونبول و سۆرگول ئاشنا بن\nرەیحان و بنەفشە تا ب تا بن\n\n\nبسکان بوەرینە سەر هلالان\nسەودا کە د بەککەئێ بلالان\n\n\nدیسان بکە خەمریان قەدەح نۆش\nجەعدان ڤەکە کەعبە بت سیەه پۆش\n\n\nتا خەلق ژ غەرب و شەرقێ تا شام\nحوججاج سفەت ب بەستن ئحرام\n\n\nپەیوەند بکە پێکڤە بسک و خالێ\nشیرازە کە موسحەفا جەمالێ\n\n\nسەرلەوحەئێ دێم ببت موزەههەب\nئایاتێ خودێ ببن مورەتتەب\n\n\nدا فرقەئێ کافر و موسلمان\nتەسدیق بکەن ب نەسسێ فورقان\n\n\nڤان غەمزە و ئاورێ د خوونخوار\nوان خەنجەر و کەیبرێ د د ژوار\n\n\nزنهار ! مەدێ جەواز و روخسەت\nوان نینە ب کەس چو رفق و رەحمەت\n\n\nمەئز وون بکە توررەئێ د تەررار\nدا حوکمی بکن ل شاه و خوندکار\n\n\nپەردێ تو ژ بەر گولان هلینە\nپێ سەبریێ بولبولان ببینە\n\n\nخەندان بکە غونچەیا دەهانی\nنالان کە هەزار داستانی\n\n\nسەرخوەش کە ل گەردەنێ گوهاران\nسەرسەم کە جونوون و دین و هاران\n\n\nمەیخوەر کە مەلان ب غونج و نازان\nشەیخان بشەهینە بەر بەرازان\n\n\nدەستوور بدە بسک و زولف و خالان\nئاگاه بگێڕە ئەهلێ حالان\n\n\nدا مورشدێ بێ تەریقێ هائم\nسەرگەشتە نەبت وەکی بەهائم\n\n\nئنکار بکەت زەلالێ موتلەق\nئقرار بکەت ب سوورەتێ حەق\n\n\nفارغ ژ تەجەللیا جەلالێ\nقانع ب تەسەوورا جەمالێ\n\n\nفانی بکەتن ئەوێ وجوودێ\nباقی ببتن ب ڤێ شوهوودێ\n\n\nئەڤ چەندە ئەوان دگۆتن ئەڤ پەند\nزین پێ نەدبوو سەبوور و خورسەند\n\n\nبەلکی ب نەسیحەت و ب پەندان\nیەک جار دکەتە بەلا و بەندان\n\n\nعشق ئاگرە نەفخەیە نەسیحەت\nسڕ پەردەیە لەومەیە فەزیحەت\n\n\nهندی کو ئەوا دکر مەلامەت\nوێ زێدە دبوو ژ وان نەدامەت\n\n\nئەشکان نەددانە چاڤی فورسەت\nئاهان نەددا دەهانی موهلەت\n\n\nدا ئەڤ ب کەلامەکی خەبەر دەت\nیا ئەو ب مەقامەکی نەزەر کەت\n\n\nناسح فکرین کو وەعز و تەقریر\nناکن ب چو ڕەنگی نەفع و تەئسیر\n\n\nمایین د تەعەججوبێ کو ئەو ماه\nئەڤ چەندە ژ بۆ چڕا دکەت ئاه\n\n\nوان هەر وە قیاس دکر کو زینێ\nهەر بۆ ستیێ دکەت گرینێ\n\n\nدیتن کو خەبەر هەمی هەوا بوون\nناچار کرن سوکووت و ڕابوون\n\n\nزین ما ب تەنێ د گەل غەمان جۆت\nغەم لێ جڤیان ژ بۆ غەمان گۆت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "هەمدەمیا زینێ دگەل غەمان ب سەبەبێ نفاق و نائعتمادیا هەمدەمان", "poem_description": "", "poem_text": "کای هەمنەفەسێ د بێ نەوایان\nفەریادرەسێ د پوڕ جەفایان\n\n\nهەمدەردێ د دەردەمەندان\nهەمپەردەئێ سررێ موستەمەندان\n\n\nهەمرازێ دلێ د دل برینان\nهەمخوایەئێ خاترا حەزینان\n\n\nهەمکاسەئێ خوانێ بێ تەعامان\nهەم مەشرەبێ راحێ تەلخ کامان\n\n\nعاشق ب وە واسلێ جەمالن\nسالک ب وە نائلێ جەلالن\n\n\nوێرانەئێ دل وە مایە خالی\nقەت غەیری وە کەس نەهن حەوالی\n\n\nچاوا دکرن ژ بۆ خوە مەعموور\nموتلەق ژ وە ڕا مە دایە دەستوور\n\n\nدەولەت ب وەیە د دارێ دونیا\nرفعەت ژ وە ڕا سەرایێ عوقبا\n\n\nغەم لەو مە دڤێن کو با وەفانە\nنابێن ئەڤە تەحلی و جەفانە\n\n\nڕۆژا ڕەشیانە یارێ جانی\nیارێ خوەشیانە شادمانی\n\n\nکەونین چ عاجل و چ ئاجل\nغەمخواری نەبت کوو تێتە حاسل؟ \n\n\nحاسل ب وە خوەش دبت ل من دل\nبێ گەنج غەمان ژ دل چ حاسل\n\n\nگەه گاهێ دکر ستی موخاتەب\nئەڤ ڕەنگەهە ئەو مەلەک موعاتەب"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "موعاتەبیا زینێ د گەل ستیێ گازندا حووریێ ژ پەریێ", "poem_description": "", "poem_text": "کای رووح و رەوانێ قەلبێ زینێ\nنوورا بەسەرێ دیار و دینێ\n\n\nهەمشادی و هەمجەفا و هەمدەم\nهەم لەحم و عەزم و جلد و هەم دەم\n\n\nهەمشیرە و هەم جەناح و هەم سەر\nهەم بیزەهەم ئاشیان و هەم پەڕ\n\n\nوەی تەبعێ ب تەبعێ من موتابق\nإلا کو ب بەختی ناموافق\n\n\nسەد شوکر تە بەخت بوویە یاوەر\nچاوا تە دڤێ وە دا تە داوەر\n\n\nسەد شوکر تە بەخت بوو موساعد\nتالع گەڕیا ژ بۆ تە ساعد\n\n\nبەختێ من ئەگەر چ زێدە ڕەش هات\nئەڤ قسمەتە بۆ مە زێدە خوەش هات\n\n\nتەقسیمێ غەمان ژ بۆ م ڕا بوو\nتەقدیرێ ئەزەل یەقین وسا بوو\n\n\nشاهی ژ تە ڕا و غەم ژ بۆ من\nتاجدین ژ تە ڕا و مەم ژ بۆ من\n\n\nغەم چونکی کو ل سوورەتێ مەمێنە\nلەو غەم ژ مە ڕا ل سەر غەمێنە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "موکالەمەئێ هەمرازێ شەمعە موداوەمەئێ خونڕێزی دەمعە", "poem_description": "", "poem_text": "دەم شەمع دکر ژ بۆ خوە دەمساز\nکای هەمسەر و هەمنشین و هەمراز\n\n\nهەر چەند ب سوهتنی وەکی من\nئەمما نە ب گوهتنی وەکی من\n\n\nگەر شوبهەتی من تە ژی بگوهتا\nدێ من ب خوە دل قەوی نەسوهتا\n\n\nدەردێ من و تە ژ یەک ب فەرقە\nئەو فەرق ژ غەربێ تا ب شەرقە\n\n\nمەشرق تویی ئاگرێ تە زاهر\nمەغرب ئەز و باتنێ من ئاگر\n\n\nدائم دسو ژت م رشتەئێ جان\nتە ناسو ژتن ژ غەیری ئەزمان\n\n\nپێهتێ مە ل سەر د دل پەڕەنگە\nجانێ مە د گەل پەڕەنگێ جەنگە\n\n\nشەوقەک تە ل سەر سەری دیارە\nسەودایەکە سەرسەری دیارە\n\n\nئەو شەوقێ ژ بۆ تە ڕا زەبانە\nئەو پێهت ژ بۆ مە ڕا زیانە\n\n\nپێهتا ژ دلێ مە دایە سەر سەر\nحوکمی دکەتن ل بایێ سەرسەر\n\n\nهەر چەند ب شەڤ دمینی بیدار\nسوبحان دنڤی حەتا ڤە ئێڤار\n\n\nئێڤار و سەحەر ب ڕۆ ژ ئەگەر شەڤ\nئەز هەر دسو ژم وسا ل سەر هەڤ\n\n\nگەه گاه ژ دەست دلێ بریندار\nناچار دبوو ژ جانی بێزار"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "بولبولیا زینێیە دگەل پەروانەئێ پەروانیا وێیە دگەل دیوانەئێ", "poem_description": "", "poem_text": "پەروا نەدکر ب ئاتەشێ غەم\nپەروانە دکر ژ بۆ خوە هەمدەم\n\n\nکەی تائرێ ئاشیانێ فرقەت\nوەی بولبولێ بۆستانێ حرقەت\n\n\nئەی حوججەتێ عاشقێ د سائب\nوەی موبتلێ موددەعیێ کازب\n\n\nمەردانە دبەخشی جانی ئەرزان\nحەیفە کو بمەر کرانی لەرزان\n\n\nناوەستی دەمەک ل بەر هەوایێ\nناپوختە تەلەب دکی فەنایێ\n\n\nئەو لەز ژ تە ڕا گەلەک قوسوورە\nئەو لەرزە ژ بۆ تە ڕا فوتوورە\n\n\nبێ سەبری و بێ سوکوون و بێ تاب\nلەورا خوە دکی ب زۆری پور تاب\n\n\nناپوختەئێ عەیبەکە تەمامە\nمەتبووخ دبێژنێ کو خامە\n\n\nپوختە دسو ژن مەگەر چو جاران\nفانی قە نابن ب نوور و ناران\n\n\nباقی دگەڕن وەکی سەمەندەر\nوان جسم دبیتە جانێ ئەنوەر\n\n\nوێ جسم مونەووەرا مەلەک رووح\nبەیزا قەمەرا موقابەلەت یووح\n\n\nیەک زەررە ژ ئاسمان و عەردان\nنەدما کو نەکەت د گەل خەبەردان\n\n\nژەڤ ئادەمیێ د ساحب ئەغراز\nمەحزا دکر ئحتراز و ئعراز\n\n\nفکرا خوە دکر ژ ئنس و جانان\nسررا خوە دگۆتە بێ زبانان\n\n\nسەر تا ب قەدەم غەریقێ غەم بوو\nنەقشێ دل و جان خیالێ مەم بوو"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مەجنوونیا مەمێیە ژ عشقا لەیلایێ، وامقیا وییە ژ دەردێ عەزاریێ", "poem_description": "", "poem_text": "مەم ژی ژ خەیالێ ڕوویێ دلدار\nیەعنی کو ژ ئارەزوویێ دیدار\n\n\nبوو دینەکێ دلپەزیرێ سەودا\nمەجنوونەکێ بێ نەزیرێ شەیدا\n\n\nغالب گەڕیا ل عەقلی دەهشەت\nموئنس گەڕیا ل قەلبی وەحشەت\n\n\nنە قابلێ حەملێ داغ و دەردان\nنە نائلێ سەیرێ باغێ وەردان\n\n\nحاسل کو نەبوو وسالێ زینێ\nراحەت چو نەبوو ژ بەر برینێ\n\n\nلەورا کو دو تەشتە لەب د بێ گاڤ\nبێ تاب ببن ژ بۆ فڕەک ئاڤ\n\n\nناگەه بڕ ژت ژ ئاسمانی\nسەرچەشمەئێ ئابێ زندەگانی\n\n\nیەک تەشنە مورادێ دل هەلینت\nیەک سووختە هەر وسا بمینت\n\n\nیەک کەسبێ بکەت حەیاتێ سەرمەد\nئێ دی دچتە مەماتێ مومتەد\n\n\nتاجدین کو ئەو وسال دەست دا\nئەو ڕەنگ ل مەمێ مەلال دەست دا\n\n\nئەسلا ژ غەمان نەبوو مو اسا\nمەحزا ب کەسان نەبوو مودارا\n\n\nقەتعا وی نەبوو ل جه قەرارەک\nئەسلا وی نەبوو ب کەس مەدارەک\n\n\nئەو وەقتێ وەکوو دچوویە پێش میر\nتە دگۆ کو دوساغە پ ێ د زنجیر\n\n\nهەر لەحزە ژ دەرد و ئاه واهێ\nئاگر دگهاندە بارگاهێ\n\n\nگاڤا کو دچوویە پێشی تاجدین\nئەو ژارە د گەل دلێ ب نالین\n\n\nنەدشێ بکەتن مەدار و سوحبەت\nنەدبوو بگرت قەرار و ئولفەت\n\n\nناچار ژ هێشەتێ دچوو دوور\nهەمدرەد دبوو د گەل شەتێ کوور"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مەخاتەبەیا مەمێیە دگەل شەتێ جزیرێ، موجاوەبەیا ژ عشقا بێ نەزیرێ", "poem_description": "", "poem_text": "کای شوبهەتی ئەشکێ من رەوانە\nبێ سەبر و سوکوونێ عاشقانە\n\n\nبێ سەبر و قەرار و بێ سوکوونی\nیان شوبهەتی من تو ژی جونوونی\n\n\nقەت نینە ژ بۆ تە ڕا قەرارەک\nغالب د دلێ تە دانە یارەک\n\n\nهەر لەحزەتە ژی چ تێتە بیرێ\nسەرگەشتە دبی ل رەخ جزیرێ\n\n\nئەڤ شەهرەیە گەر ژ بۆ تە مەحبووب\nحاسل گەڕیایە بۆ تە مەتلووب\n\n\nدائم د دلێ تە دانە مەنزل\nدەستێ تە ل گەردەنێ حەمائل\n\n\nهێژا ژ خودێ تو فکرێ ناکی\nهەر ڕۆ ژ هەزار شوکرێ ناکی\n\n\nئەڤ چەندە دکەی هەوار و گازی\nئێدی چ مورادەکێ دخوازی\n\n\nبێهوودە چڕا دکی تو فەریاد\nئاوارە دچی دیارێ بەغداد\n\n\nگەر ئەز بگریم و گەر بنالم\nوەر ئەز بمرم و گەر بکالم\n\n\nهەر چی وەکوو ئەز بکم رەوایە\nمەعقوولە ژ بۆ مە ڕا فەنایە\n\n\nجارەک ل دلێ م ژی گوزەر کە\nسەرچەشمەئێ چەشمێ من نەزەر کە\n\n\nدەردێ دلێ من کو بێ دەوایە\nچەشمێ تەڕێ من چ ماجەرایە\n\n\nدیوانەمە من پەری ب دەردا\nئەز دجلەمە زەنبەری م بەردا\n\n\nوەستانی و نێرگزی و سەقلان\nدەروازە و عوممەری و مەیدان\n\n\nڤان سەیرگەهان تو لێ دکی گەشت\nئەز مامە ژ بۆ م ڕا دەر و دەشت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مەباحسیا مەمێ دگەل بایی هەواداریا دگەل هەوایی", "poem_description": "", "poem_text": "گەه بەحس دکر د گەل سەبایی\nشەرحا غەمێ دل دگۆتە بایی\n\n\nکای جسمێ لەتیفێ شوبهەتی رووح\nدەرگاهێ بەدەن ل بەر تە مەفتووح\n\n\nئەز هیڤی دکەم کو بێ تەوەققوف\nرەنجیدە قەدەم ب بێ تەکەللوف\n\n\nجارەک هەڕە سدرة السعادة\nگاڤەک هەڕە سدرة النهایة\n\n\nئەووەل تو ببۆسە ئاستانێ\nپاشی هەڕە پێشی دلستانێ\n\n\nئەمما ب تەوازع و ب تەعزیم\nسەد مەرتەبە ئحترام و تەکریم\n\n\nئاهەستە ژ بۆ بکە دوعایێ\nوابەستەئێ وێ بکە سەنایێ\n\n\nشایەستە بکە تو ئحترامێ\nدەست بەستە ڤەوەست بکە سەلامێ\n\n\nپاشی حەرەکەت کە پێشڤە چاپک\nسقلەت نەکری ل تەبعێ نازک\n\n\nئەڤ نامە کو خوونێ دل مدادە\nئەو سەفحە کو مەردومەک سەوادە\n\n\nپەردێ مەلڤین ژ بەر جەمالێ\nتەنها بدە دەستی عەرزحالێ\n\n\nزنهار ! د با نەکی نقابێ\nگاڤا کو دخۆنتن کتابێ\n\n\nبێژێ ژ مە ڕا: کو پادشاهم\nبندَنْ ئاکاسویله: قبلەگاهم\n\n\nلەو مەتلەعێ نوورێ ذوالجلالی\nلەو مەنبەعێ کەوسەرا زەلالی\n\n\nلەو مەنزەرێ مەزهەرا ئیلاهی\nئەم بۆ تە گەدا تو پادشاهی\n\n\nدا بۆ مە ب حەققی موتتەسف بی\nدەر حەققێ مە عەدل و مونتەسف بی\n\n\nدەر دیدە ژ دیدەئی تەوەللا\nگەه گاهی بکی ل دل تەجەللا\n\n\nئەڤ دەئبێ قەدیمە پادشاهان\nوان عامە نەزەر ل پوڕگوناهان\n\n\nوالله گونەهێ خوە ئەز نزانم\nئەمما مە دلەک هەبوو دزانم\n\n\nئەو دل پەریان ژ من ڕەڤایە\nئەڤ پێلەکە ئەو ژ من جودایە\n\n\nوەقتێ کو د گەل من ئەو تەبا بوو\nساحب هەوەس و خودان هەوا بوو\n\n\nبەلکە کربت خەتا و عسیان\nئنسان خولقین ب نەقس و نسیان\n\n\nسەد جار کو زێدە پوڕ گوناهە\nلێ سایەئێ زولفێ تە پەناهە\n\n\nگەر قەهرێ بکی ل وی جەزایە\nوەر عەفوێ بکی عەجەب عەتایە\n\n\nئەڤ ڕەنگە ببێژە ئەی سەبا تیز\nو ئانگاه زمین ببوس و برخیز\n\n\nئەی بادێ سەبا ب حەققێ مەعبوود\nگاڤا وەکوو تێی ژ پێشی مەقسوود\n\n\nزنهار ! هنەک ژ خاکێ دەرگاه\nبینە ژ مە ڕا د گەل خوە هەمراه\n\n\nتۆزا کو ژ ڕەنگێ تووتیایە\nبینە ب خوە ڕا کو کیمیایە"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "موجادەلەیا مەمێیە ب دلێ کول ڕا، موحارەبەیا پەروانەئێ ب بولبول ڕا", "poem_description": "", "poem_text": "گەه جەنگ دکر د گەل دلێ ژار: \nکای خائنێ شەرمسارێ غەددار\n\n\nکان قەول و قەرار و عەهد و پەیوەند\nپەیمان و قەسەم یەمین و سۆگەند\n\n\nتە دگۆ کو د گەل تە سادقم ئەز\nتە دگۆ ب تە ڕا موافقم ئەز\n\n\nتە دگۆ کو د گەل تە یەک دلم ئەز\nتە دگۆ کو خودان تەحەممولم ئەز\n\n\nحەیفا کو زیادە بێ وەفایی\nوەیلا کو نە قابلێ جەفایی\n\n\nقەلبێ دەغەلی ب دل نیازی\nپوڕ چیل و چەپی خەراب و خواری\n\n\nئەی تووتیێ پەروەشێ شرینی\nوەی تفلێ توفەیلێ نازەنینی\n\n\nیارێ خوەشیان بوویی مەگەر تو\nقەلبێ ڕەشیان بوویی مەگەر تو\n\n\nدلهایێ کەسان دەروونی تەنها\nئنسافە تەنێ بهێلی تەنها\n\n\nئەڤ بولبولێ جان د مەحبەسا تەن\nمایە ب تەنێ مسالێ بیژەن\n\n\nئنسافە بکی تو جانی بدروود\nدەروازەئێ تەن بگێڕی مەسدوود\n\n\nسررا د تە دا ژ فەیزێ جانە\nنوورا د زەمین ژ ئاسمانە\n\n\nئەی دل مەچە بێ چراغێ جانی\nزولماتە.. تو کۆری.. ڕێ نەزانی! \n\n\nمەقسوود ئەگەر ژ بۆ تە جانان\nجانان تە د جانی دانە پونهان\n\n\nلەورا تو نموونەدارێ زاتی\nئایینەئێ سوورەتێ سفاتی\n\n\nزنهار! مەچە ل دوو تەوەللا\nدا جان نەکەتن ژ تە تەبەررا\n\n\nچوونا تە دبیتە خارجییەت\nتەرکا تە دبیتە رافزییەت\n\n\nخارج مەبە دا ببی تو داخل\nتەرکێ مەکە دا ببی تو واسل\n\n\nرەفزێ مەکە تو ب دل بە سوننی\nما بالک َ ویحک ْ أنت َ منی؟ ! \n\n\nسابت بە کو دا نە ناخەلەف بی\nدا واقفێ سررا من عرف بی\n\n\nهەر چەند تو چوویی بەر دەرێ دۆست\nلێ دۆست ل نک منە ل وی پۆست\n\n\nقەددا تە حەباندی بۆ تە دارە\nزولفا تو چڤاندی ئەو قنارە! \n\n\nجەزبا تو رەڤایی جان ل بالە\nسررا تو فدایی ئەو خوە مالە\n\n\nباوەر تە نەئێ ل زولف و خالان\nمالێ مەدە هندۆیان ب تالان\n\n\nپابەندە مەبە ب تارێ گیسۆ\nسەرگەشتە مەبە ب قەوسێ ئەبروو\n\n\nهەر چەند خەلیلی ئەی بەلاکەش\nگولزار ل تە دبیتە ئاتەش\n\n\nتەشبیهی تە سەد هەزار بولبول\nسەد جار بکەن فغان و غولغول\n\n\nپەروانە سفەت ل پێشی وەردان\nهەردەم دسو ژم ب داغ و دەردان\n\n\nئەی دل تە خوە دایە بەر هەوایی\nقەسدا تە ئەوە بکی سەفایی\n\n\nئەمما ژ تەبیبێ عشقێ سادق\nمن زانیە بۆ تە ڕا موافق\n\n\nپەرهیز ژ قسمێ موشتەهاتان\nتەقوایە ژ ڤان مولەزەزاتان\n\n\nهەرچی کو موخالفێ هەوایە\nعەینێ وی ژ بۆ تە ڕا شفایە\n\n\nمن پوڕسیە بێ گومان ژ لوقمان\nخاسسییەتێ شەربەتان و لوقمان\n\n\nهەرچی کو شرینە عەینێ دایە\nهەرچی وەکوو تەلحە ئەو دەوایە\n\n\nئەو چەند ئەوی د گەل دلی گۆت\nناچار دلێ دلی ب وی سۆت\n\n\nدووکەل ژ حەرارەتا سوەیدا\nڕابوو تژی بوو مەحەللێ سەودا\n\n\nڕابووڤە ژ دل دوخان و یەحمووم\nڕەش کر ل سەری دەماغ و خەیشووم\n\n\nنەینیکێ خەیالێ بوو موکەددەر\nئایینەئێ عەقلی بوو موغەببەر\n\n\nعەورەک تە دگۆ ژ ئەرزی ڕابوو\nئەڤرازی ل ئاسمان جەما بوو\n\n\nوی عەوری ژ نیڤەکا هناڤان\nخونباری دکر ب هەردو چاڤان\n\n\nسەیلا جگەرێ وسا ل گوڕ هات\nگۆیا کو ب سەر ئەرەز ڤە کور هات\n\n\nالقصه ژ عللەتا د دل دا\nسەیلەک وە دچوو مەمێ ب مل دا\n\n\nشەتتێ عەرەب و فرات و جەیحوون\nهەر سێ تە دگۆ ب یەکڤە ڕابوون\n\n\nهەر چەندە ژ هێسترێ مەمێ ژار\nشین بوون ل رەخێ شەتی سپیندار! \n\n\nسەحرا هەمی بوونە سەحن و بوستان\nساحل بوویە گولشەن و گولستان\n\n\nوی بێ دلی هەر لەوێ مەکان گرت\nوی بولبولی بۆ خوە ئاشیان گرت\n\n\nئەو بولبول ئەگەر چ پوڕ هەوەس بوو\nزندانێ بەدەن ل وی قەفەس بوو\n\n\nڤێکڕا وەریان ل وی پەڕ و بال\nتێکدا وەشیان ژ وی خەت و خال\n\n\nقەددا وی یە شوبهەتی سەنەوبەر\nخەم بوو، جڤیا مسالێ عەرعەر\n\n\nڕوویێ د وی گەر چ هەر د تەڕ بوون\nمانەندێ خوزامێ لێک زەر بوون\n\n\nعارز قەومی ل نەینکێ ژەنگ\nرەونەق چو نەما ل نەقشێ ئەر ژەنگ\n\n\nعشقێ وە نەخوەش کر ئەو بەلاکەش\nحوببێ وە تەلەس کر ئەو موشەووەش\n\n\nدێما وی نەما چو ئاب و ڕەنگەک\nنوتقا وی نەما جەواب و دەنگەک\n\n\nژەووەل ڤە ل رەخ شەتی نەخوەش کەت\nچل ڕۆ ژی تەمامی شوبهی لەش کەت\n\n\nعەقل و خرەد و شوعوورێ ئنسان\nحسس و حەرەکەت قوایێ حەیوان\n\n\nقەتعا قە نەما ژ وان چو ئاسار\nیەک جوزء ل نک مەمێ بریندار"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "چوونا میر زەینەددینە ب سەید و نێچیرێ، ئازادیا مەم و زینە ژ قەید و زنجیرێ", "poem_description": "", "poem_text": "سەییادێ شکارێ حوسنێ ئەخبار\nکر بۆ مە کو سەرگوزەشت ئزهار\n\n\nگۆ: ڕۆ ژەکە خوەش ب فەسل و ئەییام\nدەورا فەلەکا فەنا سەرەنجام\n\n\nمەششاتەسفەت جەهانە دێرین\nتەزیین کربوو عەرووس ئایین\n\n\nفەرراشێ قەزا ب سونعێ قودرەت\nغەبرا کربوو مسالێ جەننەت\n\n\nهەر یەک ژ نەوال و کووه و دەشتان\nرەه شوبهەتی گۆشەیێد بهشتان\n\n\nهەر رەوزەریازێ خولدێ ئەکبەر\nهەر چەشمە ژ عەینێ ئابێ کەوسەر\n\n\nهەر کووه ژ ڕەنگێ توورێ مووسا\nژ ئەنوارێ تەجەللیێ تەییسا\n\n\nهەر نەهرەک ژ ڕەنگێ ئە ژدەها بوون\nهەر سەبزە ب موعجزان عەسا بوون\n\n\nهەر دار ژ فەیزێ نەوبەهاری\nتێک شوعلە ددا ژ نوورێ باری\n\n\nهەر گول ژ مسالێ ئاتەشێ توور\nیەک مەشعەلێ بێ قوسوورێ پوڕ نوور\n\n\nهەر مورغ سەحەر ب خوە کەلیمەک\nهەر تووتی و قومری یەک نەدیمەک\n\n\nهەر نەخلێ ندا کونەندە هەر گاه\nتەشبیهی شەجەر دگۆ: أنا الله\n\n\nخەرگووش و غەزال و گۆر و ئاهوو\nئەڤ قاز و قولنگ و کەبک و تەیهوو\n\n\nکەرکەر د چەرین ل کووه و دەشتان\nرەف رەف دفڕین د نێڤ بهشتان\n\n\nالقصه ب ئقتزا زەمانی\nبوو فورسەتێ عەیش و کامرانی\n\n\nفەسلا بگەڕن ل گەشت و سەیران\nنێچیرێ بکن ژ وەحش و تەیران\n\n\nمیرێ کو فەلەک موتیعێ فەرمان\nگۆ: سوبحە نەبوویە قەومێ بوهتان\n\n\nڕابەستی سلاح و گورز و شمشیر\nبالجمله د گەل مە بێنە نێچیر\n\n\nحازر نەبتن کەسەک د سەیدێ\nئەو دێ بمرت د بەند و قەیدێ\n\n\nخەلقێ کو حەتا ب سوبحێ کازب\nحازر کربوون بسات و راتب\n\n\nفەجرێ کو نەمایە وان عەلامەت\nڕابوو د وێ شەهرێ دا قیامەت\n\n\nمیران ڤکرن عوقاب و بازی\nشێران دبرن پلنگ و تازی\n\n\nدەررندە و ئادەم و بەهائم\nفەردەک قە نەما د شەهری قائم\n\n\nدام و دەد و ئادەمی و حەیوان\nتفل و سەبی ئاشڤان و رەزڤان\n\n\nالقصه قەبیلەیا رجالان\nفی الجمله کەسەک نەما د مالان\n\n\nبوو حەشرگەهەک ل سەیدێ گاهان\nشەفقەت نەکرن ل پێ گوناهان\n\n\nئەو چەند ژ وەحشیان دکوشتن\nگۆیا کو و حووش قەت نەهشتن\n\n\nدەررندە دەوەندە و پەرەندە\nهن کوشتی دگرتی هن فکەندە\n\n\nچاپوک حەرەکات و نەوجوانان\nوان فارس و گورد و بەهلەوانان\n\n\nدەررندە دڕاندبوون ب شیران\nپەررندە براندبوون ب تیران\n\n\nمەحبووب مسالێ شەهلەوەندان\nمەرکەب عەرەبان خودان کەمەندان\n\n\nچۆگان د دەست د گەل گۆپالان\nهاڤێتنە گەردەنێد غەزالان\n\n\nئەو شێرە سوار و بەبر و جەنگی\nخوونی کربوون بەلەک پلنگی\n\n\nئەو چەند غەزال ئەوان کرن سەید\nئەو چەند پلنگ ئەوان کرن قەید\n\n\nئێدی نەدشێن د گەل خوە بینن\nبەلکی نەدشێن ژ جه هلینن\n\n\nکوشتی ژ خوە ڕا برن فەقیران\nگرتی ب خوە ڕا برن ئەمیران"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "داستانێ بوستانێ جەننەت نشانێ میران کو بوویە «مجمع البحرین»ا عشقا هەردو دلفەگاران «مطلع النیرین»ا شەوقا حوسنا هەردو گولعوزاران", "poem_description": "", "poem_text": "باغەک وە هەبوو ئەمیر زەیندین\nباغێ ئرەمێ دچوو ب مزگین\n\n\nهەر دەوحە ژ وی و هەر تویوورەک\nیەک قەسرە ژ جەننەتێ و حوورەک\n\n\nبۆ شوشتنێ دەست و پێ و چاڤان\nکەوسەر کربوو سەبیلێ رزوان\n\n\nهەرمسەر ب مەقامێ سدرە سەروەک\nمانەندی فرشتە هەر تەزەروەک\n\n\nتەشبیهی مەمێ دلێ سەنەوبەر\nسەد پارە ژ عشقێ قەددێ عەرعەر\n\n\nنارنج و تورنجێ شوبهی زینێ\nزەربوویی ژ عللەتا ئەڤینێ\n\n\nسێڤ و روتەب و ئەنارێ بوستان\nلێڤ و زەقەن و ئەنارێ پوستان\n\n\nشمشاد و چنار و هەمقەدەم بوون\nخوەش سایە و ڕوو عەلی همەم بوون\n\n\nزەررین قەدەحێ د مەستێ لەبریز\nرەیحان و بنەفشە جوملە نوخیز\n\n\nمەجمووعەئێ خەزرەوات و ئەزهار\nشیرازەئێ سەلسەبیل و ئەنهار\n\n\nسەحنا رەزی موجمەلا کتابەک\nهەر قەتعەوفەسلە فەسلێ بابەک\n\n\nگۆیا ب ئەدەب ئەدیبێ تەنجیم\nسەرسەفحەئێ باغی شوبهی تەقویم\n\n\nجەدوەل کربوو ب حەللێ سیماب\nشەنگ رف سفەت گولێ د سیراب\n\n\nئەتراف ژ سونبول و رەیاحین\nئەلوان ژ خوتووتێ سەبز و مشکین\n\n\nهەر یەک دکرن بەیانێ ئەحکام\nبەختێ سیەه و سفید ئەعلام"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "رەهائیا زینێیە ژ قەیدا تەعەللوقا ئەغیاران، تەنهایی و تەکەللوما وێیە دگەل بەلگ و داران", "poem_description": "", "poem_text": "ئەو ئاهوویێ سەیدگاهێ وەحشەت\nئەو بانوویێ بارگاهێ ئولفەت\n\n\nسەرکەللە غەزالێ دەشتێ دەردان\nسەرگەشتا نهال و باغ و وەردان\n\n\nپابەستەئێ قەیدێ عشقێ خوونخوار\nسەیدا کو مەمێ کری بریندار\n\n\nدی شەهر و مەحەللە جوملە خالی\nخالی بوویە کووچە و حەوالی\n\n\nتەنها و تهینە باغ و بوستان\nبێ ئنس و پەرینە سەحن و ئەیوان\n\n\nزانی کو زەمانە بێ ئەمانە\nگۆ: ڕابە دلۆ! عەجەب زەمانە! \n\n\nفورسەت خوەشە دا بچینە سەیران\nدا سەیر بکین ل وەحش و تەیران\n\n\nکانێ قە هەیین ژ وان مە هەمدەرد\nلەوا کو ئەڤ ئادەمینە بێ دەرد\n\n\nتەیرەک مە بهیستیە د باغان\nبەختێ وی ڕەشە ژ ڕەنگێ زاغان\n\n\nلێ ژار و زەعیف و بێ مەجالە\nئاشوفتەئێ ڕوویێ وەردێ ئالە\n\n\nڕۆ ژان دکەتن فغان و زاری\nخوونا خوە دخۆت شەڤێ د تاری\n\n\nدائم دکەتن فغان و غولغول\nهەڤدەنگێ منە ب ناڤێ بولبول\n\n\nهەمدەردەکی قەنجە ئەهلێ حالە\nدەرمانەکێ دەردێ من ل بالە\n\n\nئەی دل وەرە دا بچین نهانی\nهێژا کو هەیە مە زندەگانی\n\n\nبەلکی ب نەسیحەت و ب پەندێ\nئازا مە بکەت ژ قەید و بەندێ\n\n\nئەڤ ڕەنگەهە گۆت و بێ تەوەققوف\nزین هاتە ڤی باغی بێ تەکەللوف\n\n\nئاگاه نەبوون ژ وێ چو دەییار\nنە دایە نە خادم و پەرستار\n\n\nمەقسوود ئەوێ نە عشرەتەک بوو\nوێ مەحز مورادێ عزلەتەک بوو\n\n\nلەو هاتە ڤی باغی ئەو پەریزاد\nدا تێر بکەت ژ دەست غەمان داد\n\n\nهەر لالە ل سینە بوونە داغەک\nهەر غونچە ب سوهتنێ چراغەک\n\n\nهەر دار ل جسمی بوونە بارەک\nگولنار ل قەلبی بوونە نارەک\n\n\nتەنها کو خوە دی بەرەک د دەس بوو\nئەو سەنگ زەبانەئێ جەرەس بوو\n\n\nدەم دەم وە ددا ل دەففێ مەرمەر\nبێ شوبهە دلێ برین دبوو کەر\n\n\nگاڤا کو نەزەر دکر ل ئاڤان\nخوونابە دچوو ژ هەردو چاڤان\n\n\nسەحنا رەزی بوو هەوایێ بولبول\nشاداب دکر ب ئابێ گولگول\n\n\nقەددا کو ب ڕاستی سەنەوبەر\nدێما ب زیایێ مهرێ ئەنوەر\n\n\nئەو ڕەنگ ددا ل ئاخ و عەردێ\nئەو چەند دهەسوو د تۆز و گەردێ\n\n\nئاخێ دکر ئاخ و بەر دنالین! \nداران دکر ئاه و بەلگ دکالین! \n\n\nهەردەم کو دکر ژ دەرد یا هو\nمرئاتێ فەلەک دکر سیەه ڕوو\n\n\nپە ژموردەکرن ب ڕەنگێ سۆرگول\nئەفسوردەکرن ب دەنگێ بولبول\n\n\nبولبول نەدشێ ببیتە هەڤدەنگ\nسۆرگول نەدبوو ببیتە هەڤڕەنگ\n\n\nهندی کو د باغی دا نەزەر کر\nبەحسا خوە د گەل گولێ د زەر کر\n\n\nکای شوبهەتی عاشقان دگەرگوون\nوەی شوبهەتی من زەری و زەرگوون\n\n\nبەرگێ د وە سەد نەوا هەزارن\nهوون بۆچی زەرن زەعیف و ژارن؟ \n\n\nیان شوبهەتی من د بێ مەمن هوون؟ \nلەورا وەکوو من د پوڕ غەمن هوون! \n\n\nبولبول ب گولێ د سۆرە مەشغوول\nهوون مایینە شوبهێ من د مەعزوول\n\n\nلەورا د عەلیل و دەردناکن\nلەورا د حەزین و سینەچاکن\n\n\nهوون قەنج ژ بۆ م ڕا دەلیلن\nهوون بۆ م د حالی دا عەدیلن\n\n\nخوشکەک مە هەبوو ژ ڕەنگێ سۆرگول\nهلگرتیە وێ ژ بۆ خوە بولبول\n\n\nها هشتیە بۆ م عەندەلیبەک\nمەحرووم و سەفیل و بێ نەسیبەک\n\n\nئەز ژی ژ زەلیل و بێ نەسیبی\nزەر بوومە ژ هەجرێ عەندەلیبی\n\n\nدێما منە سۆرە ئەرغەوانی\nزەر بوویە وەکی وە زەعفەرانی\n\n\nجارەک بدیا من ئەو ب دلخواه\nئێدی نە دکر من ئاه بالله!"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەقازایێ داعیەئێ دیدارێ دلدار و مولاقاتە بۆ مەمێ ژار ژ جەنابێ «واهب المرام» و «قاضی الحاجات»", "poem_description": "", "poem_text": "هەر چی ببتن ژ خەیر ئەگەر شەر\nبێ داعیە نابتن مویەسسەر\n\n\nگەر وەسلە وەگەر قوماشێ دیدار\nبێ داعیە نابتن چو بازار\n\n\nئەو داعیە جوملە رەمز و حالن\nبەلکی ژ جەنابێ ذوالجلالن\n\n\nقەلبێ تە دبێژتن کو ڕابە\nئەڤ ساعەتە عەینێ فەتحێ بابە\n\n\nئەو کووهێ وەقار و بەحرێ مەوزوون\nعشقێ کربوو خەفیف و مەجنوون\n\n\nیەعنی کو مەمێ مەریزێ بەدحال\nزەعفێ کربوو زیادە پامال\n\n\nڕۆ ژا کو ژ شەهری خەل بدەرکەت\nسەودایێ خەیالێ زین ب سەرکەت\n\n\nبیمارێ ب دەردێ عشقێ سەکران\nبێ نەزجێ مەرەز گهشتە بوحران\n\n\nبوو قەلقەلەیەک د قەلبێ غەمگین\nئەسلا نەدبوو د خانی تەسکین\n\n\nناچار ژ خانی ئەو بدەرکەت\nئەو داعیە خزر بوو ب بەرکەت\n\n\nئەو خزر چ بوو؟ تەشەووقا دل\nئەو شەوق چ بوو؟ تەعەششوقا دل\n\n\nقەلبێ وی د گەل وی بوویە باغی\nکێشان و کەشان گهاندە باغی\n\n\nزینا کو شەڤێ د ڕەش د تاری\nهەردەم ب فغان و ئاه و زاری\n\n\nدائم ژ خودێ دکر تەمەننا\nمەم ڕابت و بێتە نک ب تەنها\n\n\nناگەه فکری کو مەم ژ دەرهات\nبیمارێ مەسیح دی ب سەرهات\n\n\nزینێ ژ ئەڤین و شادمانی\nفی الحال نەما چو زندەگانی\n\n\nبێ هش کەتە سەر چیمەن وەکی گول\nسەد پارە جەگەر ژ عشقێ بولبول\n\n\nمەم هات و تەفەرروجا گولان کر\nسەیرەک ل رحان و سونبولان کر\n\n\nگۆ: ئەی گول ئەگەر تو نازەنینی\nکەنگی تو ژ ڕەنگێ ڕوویێ زینی\n\n\nئەی سونبول ئەگەر هەیی تو خوەش بوو\nرەیحان ژ تە بوویینە سیەه ڕوو\n\n\nهوون نە ژ مسالێ زولفێ یارن\nهوون هەردو فوزوول و هەرزەکارن\n\n\nئەی بولبول ئەگەر تو ئەهلێ حالی\nپەروانەئێ شەمعێ وەردێ ئالی\n\n\nزینا مە ژ سۆرگولا تە گەش کر\nبەختێ مە ژ تالعێ تە ڕەش کر\n\n\nبولبول ئەزم ئەی نکوو سەرەنجام\nبیهوودە چڕا دکی خوە بەدنام\n\n\nگول یەک نە تەنێ کو سەد هەزاران\nگولشەن ددتن د نەوبەهاران\n\n\nمەعشووقە کو مسلی وان گەلەک بن\nهەر چەند کو حووری و مەلەک بن\n\n\nئەو نابنە مووجبێ چو دەردان\nلەورا کو هەبن ل جوملە عەردان\n\n\nیەک بیت و نەبت مسال و هەمتا\nمەستوورە ژ ڕەنگێ زین و عەنقا\n\n\nعاشق ب چ دێ بکەت مدارە\nبێ سەبر و مرن ئەوی چ چارە\n\n\nئەڤ ڕەنگە دگۆ ژ حالێ غافل\nناگەه فکری کو پێش موقابل\n\n\nزینا کو دو سەد پەری پەرستار\nحوورا کو مەمۆ ژ بۆ گرفتار\n\n\nوێ سەبزە سفەت ل سەر زەمینێ\nبێ هش کری داروێ ئەڤینێ\n\n\nزینا کو شەبیهی دوررێ مەکنوون\nفی الحال کو دی مەمێ جەگەرخوون\n\n\nبێ هش کەتە بەر پیان وبێ گاڤ\nسەروێ کو گەهشتە بەر پیان ئاڤ\n\n\nغونچە ژ خەوا سەحەر ڤە بشکوفت\nوێ بوویی ب بولبولێ خوە ڕا جوفت\n\n\nگۆ: ئەڤ خەوە یانە خود خەیالە\nئەڤ خەونە سەحیحە یا بەتالە؟ \n\n\nحاسل کو ژ پاشی سەد خەیالان\nخاسییەتێ بوویی زولف و خالان\n\n\nزینێ کو گهاندە بەر مەشامێ\nسەیدێ مری زەندە کر ب دامێ\n\n\nڕابوو کو ل پێشە دەستێ زینێ\nفکری کو دو دەست د دەستێ زینێ\n\n\nمان هەردو گەلەک ل پێشی یێک لال\nنە نوتق و خەبەر نە قیل و نە قال\n\n\nئەووەل دکرن ب دەست ئشارەت\nپاشی کو ڤەبوو ل وان عبارەت\n\n\nئەو چەند کەلام ب یەک ڤە گۆتن\nئەو چەند ژ پێشی یەک ڤە سۆتن\n\n\nئەو چەند شەکەر ب یەک ڤە ڕێتن\nئەو چەند لەبێ د یەک دمێتن\n\n\nئەو چەند قەدەح ب یەک ڤە خوارن\nئەو چەند قەزا ژ نوو بژارن\n\n\nچەشم و لەب و سینە گەردەن و دووش\nروخسار و زقەن بەر و بناگووش\n\n\nیێک یێکە ب دل ژ یەک د خوەستن\nهن بووسە ددان وهن دگەستن\n\n\nئەو تەشنەلەبێد ژ وەسلێ یەک تێهن\nگەردەن دکرن ل یێک دو بێهن\n\n\nزینا کو ب روخ مسالێ شەمعان\nپوڕ شەوق و زیاء و نوور و لەمعان\n\n\nپەروانە سفەت مەمێ ب زاهر\nجسمێ خوە و جان ددانە ئاگر\n\n\nگەه گەش دبوو ئاگرێ ئەڤینێ\nپەروانە دما ژ بوویی زینێ\n\n\nهەردو د وی حالی دا عەیانی\nبێ پەردە سەرا وبێ نەوانی\n\n\nوان دیت د باغی دا سەرایەک\nئایینەئێ جەم جەهان نومایەک\n\n\nڕابوون و مەشینە شەهنشینان\nڕوونشتن و هەرد و نازەنینان\n\n\nهجران دکرن ژ سەر شکایەت\nوجدان دکرن ژ نوو روایەت\n\n\nدەم ئەبر سفەت حەزین و گریان\nگەه غونچە مەسەل لەتیف و خەندان\n\n\nهەردەم دکرن قەزا و سوننەت\nفەرزا وەکوو بووسەنە چ مننەت! \n\n\nهەر چەند کو رەفع بوون تەکەللوف\nلێکن ئەڤشاند بوون تەسەرروف\n\n\nئەو گەر چ هەبوون ژ هەڤ ب هیڤی\nئەمما نەدچوون قەوی نشیڤی! \n\n\nحوببا د دلان ژ حەددی دەربوو\nسەرحەددێ زەرافەتان کەمەر بوو\n\n\nعشقا کو ژ سەرحەدی کەمالە\nئاڤا کو ژ مەنبەعێ زەلالە\n\n\nئەلبەتتە خوە دێ بکەت حەراسەت\nناکەت چو قەبوولیا نەجاسەت\n\n\nجوانی و بوهار و باغ و مەحبووب\nئایا د دنێ چ مایە مەتلووب؟ \n\n\nخاسما هەبتن ئەڤینی غالب\nلەب تەشنەئێ عشقێ هەردو جانب\n\n\nئێدی چ ببێژم؟ ئەز نزانم\nبیلمز کە نە سویلیە زبانم"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ڤەگەڕیانا میر و میرزانە ژ شکارێ ب سەرخوەشیا مەمێ و زینێیە ب مەیا دیدارێ ب نێچیریا وانە ژ سەردا هاتنا میرە د وەقتێ ئێڤارێ", "poem_description": "", "poem_text": "ساقی م بگر کو ئەز ب دەستم\nمەخموور و مەی نەخوارێ مەستم\n\n\nگاڤا کو ڤەخوار مەم و زینێ\nئاخفت ل من جهێ برینێ\n\n\nئەم عاشق ئەگەر چ مەی پەرەستن\nأما ژ مەیا ألستێ مەستن\n\n\nئەو مەی نە وەکی مەیا تە ئالە\nئەو مەی ژ جەمالێ ذوالجلالە\n\n\nئەو حوببێ حەبیبێ پاک زاتە\nقونوانێ حەدیقەئێ سفاتە\n\n\nساقی بدە من ژ بۆ خودێ ڕا\nجامەک ژ مەیا تە دوه دگێڕا\n\n\nهەر جورعەیەکێ ئە ژێ بکم تام\nیەک نەشئە بەسە حەتا سەرەنجام\n\n\nئەو کەیفەکە مەحزەبێ کەم و کەیف\nئەسرارەکە بێ خەیال وبێ تەیف\n\n\nدا دەفع بکم خومارێ دووشین\nهشیار ببم ژ خوابێ نووشین\n\n\nدا شوبهی مەمێ نەبت کو غافل\nبێت میرێ ئەجەل ب سەر مە عاجل\n\n\nڕۆ ژا منە عومرێ چوویی ئێڤار\nهێژا نەبم ئەز ژ خوە خەبەردار\n\n\nزینا هەوەسا دلێ هەوایی\nمن دابتە ناڤە خوە عەبایی\n\n\nمیر هات ل سەر وی هندە عەسکەر\nزوڕنا و نەفیر و کووس و مەهتەر\n\n\nدادایی ل تەبلەخان و سازان\nچاووش سەدا و گازە گازان\n\n\nپابەند ب عشقێ هەردو جەیران\nدەرماندە ژ پێش یەکڤە حەیران\n\n\nقەت سەه نەکرن کو ئەڤ چ ڕەنگە\nقەت گوه نەکرن کو ئەڤ چ دەنگە\n\n\nمیر گۆ کو ڤەکن ئەڤان غەزالان\nپابەند مەکن ئەوان شەپالان\n\n\nتێک بەردەنە باغی وان وەکی تەیر\nدا ئەم بکرن هەڕۆ ل وان سەیر\n\n\nخەلقێ کو غەزال و گوور و خەرگووش\nخوەش گرتی ل سەر مل و دەر ئاغووش\n\n\nئانین هەمی میری ت ژی وەرەز کر\nئاغول کو شڤان تژی وەپەز کر\n\n\nمیر گۆتە ئەکابر و خەواسان\nتەنبیه بکن نەدیم و ناسان\n\n\nدا چین و دەمەک د باغی ڕوونین\nلەورا کو ژ رەحتیان زەبوونین\n\n\nئەو هاتنە دەر سەرایێ عالی\nدیتن دەر و بان هەمی د خالی\n\n\nأما کو دەریچە تێک گوشادن\nڕەنگ قورعەئێ تەختەئێ مورادن\n\n\nحازر کەتە قەلبێ وی خیالەک\nزانی کو نە خالیە ژ حالەک\n\n\nمیرێ ب وەقار و عەقل و فەرهەنگ\nتاجدین و بەکر خوە دانە بەر چەنگ\n\n\nئینانە سەرا کو زین و مەم تێ\nگوه دانە سەدا کو زیر و بەم تێ\n\n\nمیر هات ب سەر ڤە دی مەمێ ژار\nپالدائیە بالگیێ د زەرتار\n\n\nکێشایە سەرێ خوە وی عەبایەک\nئێڤارە نە شەمع ونە چرایەک\n\n\nمیر گۆ: کیە ئەڤ د ڤی زەمانی\nبێ روخسەتێ من د ڤی مەکانی؟ \n\n\nزینێ کو بهیست دەنگ ناسی\nفی الحال خوە دایە بن لباسی\n\n\nمەم قەت ژ جهێ خوە ڕانەبوو گۆت: \nسەیدا تە ل من دل و جەگەر سۆت\n\n\nمیرم تە دزانی ئەز نەخوەش بووم\nحەتتا ڤە دوهی قەوی نەهەش بووم\n\n\nئیرۆ مە بهیست کو خەلق د گەل میر\nتێکدا ب تەبایی چوونە نێچیر\n\n\nسەبرا مە نەهات د ناڤ نڤینان\nڕابوومە د گەل ئەڤان برینان\n\n\nناچار بدەرکەتم ژ خانی\nناگەه مە خوە دی ل ڤی مەکانی\n\n\nمیر گۆ: نەخوشان نەهن ژ بۆ قەید\nباری تە د باغی دا چ کر سەید\n\n\nگۆ: ئەز کوو ببێم بکە تو باوەر\nداوەر ب م ڕا کو بوویە یاوەر\n\n\nمن دی د ڤی باغی دا غەزالەک\nأما کو غەزال نەبوو شەپالەک\n\n\nئاهوویێ سپی و چاڤ د ڕەش بوون\nبسکێن د سیاه و بهن د خوەش بوون\n\n\nهەر لەحزە ژ نافەئێ تەتاری\nسەد بار ژ توررەیان دباری\n\n\nسەحرایێ خوتەن تژی بتن مسک\nیەک تایێ ژ زولفێ وێ و یەک بسک\n\n\nهەر چەندە سپی و چاڤ بەلەک بوو\nأما ب قیاسێ من مەلەک بوو\n\n\nلەورا کو تو هاتی ئەو نهان بوو\nهندی تو نەهاتی ئەو عەیان بوو\n\n\nتاجدین ژ تەکەللوما وی زانی\nزین هاتیە با مەمێ نهانی\n\n\nگۆ: گوه مە دنە مەمێ یێ دینە\nمالخۆلیە وی عەقل چو نینە! \n\n\nئعراز کرن ژ وی کەلامی\nئەعیان هەمی ڤێک کەتن تەمامی\n\n\nساقی و شەراب و شەمع خوەستن\nدیوانەکی حاکمانە بەستن"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ڕابوونا تاجدینە ژ دیوانێ د وێ دەمێ دا، سوهتنا مال و مولکانە د ڕێیا مەمێ دا", "poem_description": "", "poem_text": "تاجدین فکری کو بەزمە بۆشە\nپوڕ زەوق و سەفا و عەیش نۆشە\n\n\nمەم زێدە ب غوسسە و مەلالە\nچوو بال ڤە و گۆ: برا چ حالە؟ \n\n\nأما ب ئشارەت و موعەمما\nپوڕسی ژ مەمێ ب رەمز و ئیما\n\n\nدەستێ خوە ژ هۆچکێ عەبائی\nکێشا و عەجائبەک نومائی\n\n\nدیتن دو کەزی ژ مشکێ تاتار\nمانەندی سەرێ دو مەهرە شەهمار\n\n\nگەردایی د پاشلا مەمێ دا\nمەم مایە د هەیبەت و غەمێ دا\n\n\nزانی کو قەوی خەرابە ئەحوال\nڕابوو ب لەز و بەزی وچوو مال\n\n\nناگەه ب غەزەب کو چوو ژ دەردا\nزانی ستیێ د گەل خەبەر دا\n\n\nگۆتێ : تە چ حالە ئەی تەهەمتەن\nتەعجییل چیە؟ کیە تە دوشمەن\n\n\nگۆ: ڕابە ستی کو من دەرەنگە\nئیرۆ مە د گەل ڤێ مالێ جەنگە\n\n\nتفلێ خوە خەلاس کە دێ بچت مال\nمال بۆ من و ها ژ بۆ تە مندال\n\n\nسەرمایەئێ عومرێ زندەگانی\nیەعنی مەم و زین ب دل گرانی\n\n\nمایینە د وەرتەیا بەلایێ\nمن قەسدە کو ئەز بدم رەهایێ\n\n\nخەل ڤەدکو ژت ئاگری ب ئاڤێ\nئەز دێ ڤەکو ژم ب ئاگر ئاڤێ\n\n\nمالا خوە ژ ڕەنگێ قەومێ زەردەشت\nدا ئاگر و گازیا خوە ڕاهەشت\n\n\nئاگر کو دگرتە خان و مانان\nوی گرتە ب گازی و فغانان\n\n\nئەقوام و قەبائل و عەشائر\nبالجمله بەزینە دەفعێ ئاگر\n\n\nئاگاه کو بوون ئەمیر و غلمان\nخالی کرن ئەو سەرا و بوستان\n\n\nئەو ژی کو بەزینە وێ هەوارێ\nوی موتتەهەمی وە گۆتە یارێ: \n\n\nتاجدین تە دی چ ڕەنگ ئەدا کر\nمووسا ل مە بەحرێ غەم زوا کر\n\n\nڕابە تو هەڕە حەرەمسەرایێ\nدا ئەز چمە ئاگر وندایێ\n\n\nزین ڕابوو وە چوویە خەلوەتا خاس\nتاجدینی نەما نە جل نە پالاس\n\n\nئەسباب و تەجەممول و دەفینە\nئەملاک و جەواهر و خەزینە\n\n\nجوملە د ڕیا برایی سۆتن\nلەو ناڤ ب قەنجی تێتە گۆتن\n\n\nمالی مە حەبین تو ئەی نکوو نام\nحوببا وی دکەت مرۆڤی بەدنام\n\n\nزنهار! مەبە ل مالی حارس\nلەورا کو دبن ژ دەست تە وارس\n\n\nجەمعا وی ژ بۆ تە با ر و زەحمەت\nتەرکا وی ژ بۆ تە نارێ حەسرەت\n\n\nڕۆ ژا بچی پێشە دەستێ باری\nدەستێ تە ژ گەنج و مالی عاری\n\n\nئەڤ جەننەت و ئەڤ قوماشێ دیدار\nئەی موفلسێ ئاخرەت خەریدار\n\n\nکەنگی ژ تە ڕا دبن مویەسسەر\nدێ بێنە تە: مفلسۆ! هەڕ دەر! \n\n\nرەه شوبهەتی ڤێ جەهانێ فانی\nمفت نادنە پاریەک ژ نانی\n\n\nمالی مەدە وارسان تو مەججان\nگەر دێ تە بڤێ هەساییا جان\n\n\nوارس ژ تە ڕا کەفەن بهایی\nحەتتا نەکڕین ددن هەسایی\n\n\nهێژا کو خوەشی تەلەف بکە مال\nبالجمله بدە ب حوسنێ ئەعمال\n\n\nیان سەرف بکە مسالێ تاجدین\nپێ ناڤێ ئەبەد ژ بۆ خوە بستین\n\n\nیان پێ بکڕە تو یارەکێ قەنج\nئەو چێترە بۆ تە ڕا ژ سەد گەنج"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ئاگاهیا میر ل عشقبازی و یاریا مەم و زینان ب ئفشا و ئلقایا نەیاران و موزەبزەبینان", "poem_description": "", "poem_text": "سولتانێ ولایەتێ مەحەببەت\nسەرخەیلێ ئەیالەتێ مەوەددەت\n\n\nگاڤا کو ژ مەکمەنێ خولووسی\nبنمیت ل تەختێ دل جولووسی\n\n\nکەنگی دکەتن قەبوولێ ئەستار\nحەتتا عەلەما خوە ناکەت ئزهار\n\n\nرەه شوبهەتی پادشاهێ ئەنجوم\nتابەندە ژ تارەمێ چهاروم\n\n\nژەو چەند تەبەقاتێ ئاسمانی\nژەو چەند مەسافە و مەکانی\n\n\nژەو چەند عەناسر و سەحابان\nژەو چەند مەوانع و حجابان\n\n\nناچار دکەت نوفووزێ هەر رووز\nئەلبەتتە دبیتە عالەم ئەفرووز\n\n\nئەڤ پادشەهێ کو عشق نامە\nڕۆ ژێ ب وی نسبەتەک تەمامە\n\n\nئەو ژی قە ڤەناشرت چو جاران\nناچار بکەر دکەت ستاران\n\n\nرازی د دلێ مەمێ و زینێ\nسازی کو د پەردەیا ئەڤینێ\n\n\nهندی نەگەهشتبوو زەبانان\nنەدبوو چو زیان ژ بۆ خودانان\n\n\nمزرابێ زەبانێ خەلقێ ناساز\nبێ پەردە کو بوو تەرانە پەرداز\n\n\nزینێ نە گونەه مەمێ نە سووچەک\nئاگاه کرن بوزورک و کووچەک\n\n\nزەنگل ب دەڤا گهان ڤە زەنگوول\nمەفتوولێ ئەناملان ژ مەرغوول\n\n\nعوششاق حەزین وبێ نەوا بوون\nخەل تەشنە حوسەینێ کەربەلا بوون\n\n\nمەجلس ب تەوایێ زیر و بەم بوون\nمەملوء ژ هەوایێ زین و مەم بوون\n\n\nباری ل جەمازەئێ نە بەس بوو\nغەممازێ د مەرتەبا جەرەس بوو\n\n\nیەعنی خەبەرێ د هەردو یاران\nنەممام و حەسوود و حیلەکاران\n\n\nئەو چەند د مەجلسان گەڕاندن\nئەو چەند ب قەمسیان گەهاندن\n\n\nحەتتا بەکرێ ژ ڕەنگێ ئبلیس\nساحب غەرەزێ خەبیس و تەلبیس\n\n\nئەو ژی ژ وی حالی بوو خەبەردار\nڕابوو ژ جهێ خوە ئەو غەرەزدار\n\n\nتەنها خوە گهاندە خەلوەتا میر\nالقصه کر ئەو قەزییە تەقریر\n\n\nمیر هاتە تەهەوورا ب غیرەت\nبوو غەرقەئێ بەحرێ فکر و حیرەت\n\n\nپوڕسی ژ ئەوێ خەبیسێ سالووس\nگۆ: ئەڤ خەبەرا خلافێ نامووس\n\n\nئەم دێ کۆ حەقیقەتێ عەیان کن\nسەررشتەئێ توهمەتێ بەیان کن؟ \n\n\nگۆ: ئەمری بکە مەمێ بخوونن\nهوون هەردو د خەلوەتێ کو ڕوونن\n\n\nمەم عاشقێ سادقە بزان قەنج\nڤێڕا بلەییزە تو ب سەترەنج\n\n\nشەرتێ خوە ژ وی بخوازە دلخواز\nدێ کەشف ببت حەقیقەتا راز\n\n\nگاڤا کو ئەو دکی تو مەغلووب\nبێ : ڕاست ببێ کیە تە مەتلووب؟ \n\n\nمەم فێرس و بەتل و سینە سافە\nخاسما ب تە ڕا کو بێ خلافە\n\n\nحوببا د دلێ خوە ناکەت ئنکار\nسررا خوە دکەت ژ بۆ تە ئقرار\n\n\nسابت قەدەمە د ڤێ ئەڤینێ\nدێ بێت کو عاشقم ل زینێ\n\n\nپاشی تویی ساحبێ کیاسەت\nلائق وی ببین چیە سیاسەت\n\n\nحوککام ژ جنسێ شاهمارن\nئەسحابێ سومووم و موهرەدارن\n\n\nموهران کو ددن بزان کو زەهرە\nمهرێ کو دکن بزان کو قەهرە\n\n\nعاقل حەزەرێ دکن ژ ماران\nغافل دبنە موحب و یاران\n\n\nهەر چەند ل نک ب عزز و نازی\nهەر چەند د گەل ب لەعب و بازی\n\n\nجوزئی ببتن ژ تە تەغەییور\nکوللی دکەتن ل تە تەدەببور\n\n\nخاسما کو هەبن خەبیس و خەنناس\nبەدخواهێ بەخیل بن من الناس\n\n\nتەحقیق خەرابترن ژ شەیتان\nیا رەب مەکە وان قەریبێ سولتان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "سەترەنج بازیا مەمێ و میرە ب شەرتێ دلخواز، ڤەدانا دامێ تەزویرە ژ بۆ کەشفێ راز", "poem_description": "", "poem_text": "سالارێ مەواکبێ کەواکب\nسەردارێ تەوالع و غەوارب\n\n\nسولتانێ سەریرێ چەرخێ رابع\nوەقتێ وەکوو بوو ژ شەرقێ تالع\n\n\nشەترەنجیێ ماه و جوندێ ئەختەر\nبالجمله ل سەر بساتێ ئەخزەر\n\n\nشەهمات کرن ب بەندەقا نوور\nتە دگۆ هەمی بوون د تۆڕ ێ مەستوور\n\n\nمیرێ کو ژ غیرەتێ دل ئەفگار\nشێرێ ژ حەمییەتێ بریندار\n\n\nحەتتا سوبە خەو نەهاتە چاڤان\nساکن نەدبوو ژ ڕەنگێ ئاڤان\n\n\nڕۆ ژێ کو ژ مەشرقێ نوما نوور\nئافاق کرن ژ زولمەتێ دوور\n\n\nمیر ڕابوو و هاتە شەهنشینێ\nنێزیکی سەرایێ نازەنینێ\n\n\nڕوونشت و وە گۆتە پیشەکاران: \nهوون گازی بکن نەدیم و یاران\n\n\nتەنها ژ مە ڕا مەمێ بخوونن\nتاجدینی د گەل برا مەخوونن\n\n\nئیرۆ ل مەمێ ئەزێ غەزەب کم\nسووچەک وی هەیە ئە دێ ئەدەب کم\n\n\nنابت کو ژ من ببن د غافل\nبالجمله ب ئەمرێ من د عاجل\n\n\nژەو پاشی شهاندە نک خوە مەم خوەند\nحازر کربوون گولاب و گولقەند\n\n\nئەو چەند شەراب و قەند و شەککەر\nئەو چەند گولاب و مسک و عەنبەر\n\n\nئینان و د مەجلسێ گەڕاندن\nکەیفێ د خوە سەر ب سەر گهاندن\n\n\nئەنجامێ تەکەللوم و خەبەردان\nکێشا کو ب ساترەنج و نەردان\n\n\nمیر گۆتە مەمێ ب کین و کەربە: \nئیرۆ مە د گەل تە جەنگ و حەربە\n\n\nڕابە ژ مە ڕا وەرە موقابل\nبێ شەک ب تە ڕا ئەزم موجادل\n\n\nشەرتێ مە د گەل تە ئەی سەرەفراز\nهەرچی تە د ڤێ ژ بۆ مە دلخواز\n\n\nلێ میر ژ کوڕان هەبوو جوانەک\nمەحبووبێ زەمانە نوکتەدانەک\n\n\nیووسف ژ مەلاحەتا وی مەحجووب\nروستەم ژ شەجاعەتا وی مەغلووب\n\n\nهەم سوحبەت و هەمدەمێ مەمێ بوو\nهەمشاهی و هەمغەمێ مەمێ بوو\n\n\nسەردارێ کوڕان ب ناڤێ گورگین\nفی الحالی خەبەر گهاندە تاجدین\n\n\nئەو بەتل کو بوو ژ حالی واقف\nڕابوون ب وی ڕا چەکۆ و عارف\n\n\nشێران ڤەڕساند قەید و زنجیر\nهەر سێ ب تەبایی چوونە نک میر\n\n\nتاجدین کو د گەل بران ب مەش هات\nکەعبەین ژ بۆ مەمێ دو شەش هات\n\n\nفیل و رەخ و کەرکەدان کو هاتن\nدین میر و موعەللمێ خوە ماتن\n\n\nزانین کو مەمۆ ب بەند و بازە\nمیر گۆتە مەمێ : دو دەستێ تازە\n\n\nسێ دەست برن ژ میر تەمامی\nموفسد فکری ژ وی مەقامی\n\n\nزین دی کو ل پەنجەرێ دیارە\nمهرە ل مەهێ دکەت نەزارە\n\n\nبەدخواهی بنێ چ حیلە ڕاکر\nئەڤ ڕەنگە بەهانەیەک ئەدا کر\n\n\nگۆ: بەند و لەییز وجه ب دۆرن\nهوون هەردو جهان ب هەڤ بگۆڕن\n\n\nمەم دێ ببتن ڤێ جارێ مەغلووب\nحاسل ببتن ژ بۆ تە مەتلووب\n\n\nمیر ڕابوو و چوو جهێ مەمێ ژار\nمەم هاتە جهێ ژ پێشڤە دلدار\n\n\nچاڤێ د مەمێ کو دین روخێ زین\nمفت دانە ژ دەست خوە فیل و فەرزین\n\n\nدل مایە ل پەنجەر و شباکان\nهەسپێ خوە ددا جهێ پەیاکان\n\n\nمیر بر ژ مەمێ تەمام شەش دەست\nمەم بوو ژ مەیا ژ پێشڤە سەرمەست\n\n\nمیر گۆتە مەمێ: مە بر خوە دلخواز\nوی گۆ کو ببێ چیە تە داخواز؟ \n\n\nمیر گۆ: مە غەرەز نە کەسبێ مالە\nمەقسوود ژ تەی مە کەشفێ حالە\n\n\nمەتلووب ژ لەعب و بەند و بازان\nقەت نینە ب غەیری کەشفێ رازان\n\n\nشەرتێ من ئەوە بکی تو ئقرار\nکانێ د دنێ کیە تە دلدار\n\n\nهەرچی پەریا تە دل ل بالە\nحووری سفەتەک مەلەک مسالە\n\n\nگەر لائقی تە ئەوێ ببینم\nمالی بدم ئەز ژ بۆ تە بینم\n\n\nساحب غەرەزی د وەقتێ فورسەت\nتەعنا خوە ژ ڕەنگێ دەفعێ توهمەت\n\n\nگۆ: من دیە یا مەمێ حەباندی\nکیژەک عەرەبانە لێڤ دەقاندی\n\n\nسەر تا ب قەدەم ڕەشە وەکی قیر\nنە لائقی بەحس و خوەستنا میر! \n\n\nتەعنێ د مەمێ وە ڕەنگ ئەسەر کر\nیەک جار ژ عەقلی بێ خەبەر کر\n\n\nبەحرا دلێ پەردە لێ ب جووش هات\nناکام ب گازی و خورووش هات\n\n\nگۆ: قەت نە وەیە وەکی وی گۆتی\nمیرم پەریا دلێ م سۆتی\n\n\nشەهزادەیە شەهنشین مەکانە\nعەنقایە بلندە ئاشیانە\n\n\nمیرانیە ئەو ژ نەسلا پاکە\nنوورانیە ئەو نە ئاب و خاکە\n\n\nسەردەفتەرێ حوور و نازەنینە\nهەر چەند مەلەک ب ناڤێ زینە\n\n\nمیر ئەڤ خەبەرا خلافێ هەیبەت\nگاڤا کو بهیست هاتە غیرەت\n\n\nوی گۆتە قەبیلەیا غولامان: \nهوون بۆ چی گەلی نەمەک حەرامان\n\n\nڤی ناکەسی ناگرن ب زللەت\nدا ئەز بکو ژم ئەوی ب عبرەت\n\n\nڕابوونە مەمێ دو سەد غەزەنفەر\nمەم ڕابوویە پ ێ ب د دەستی خەنجەر\n\n\nتاجدین و چەکۆ د گەل برایی\nڕابوون ب تەعەسسوب و تەبایی\n\n\nگۆتن: گەلی جوندیان ڤەوەستن\nهوون جوملە نەسەرخوەش و نەمەستن\n\n\nهوون قەنج دزانن ئەم کوسانن\nساحب هونەرین و پەهلەوانن\n\n\nپانسەد ژ وە حەملە کن ب کەربان\nنادەینە وە نەوبەتا چو زەربان\n\n\nگەر چ وە ئەجەل ب دەست مە نینە\nأما وە گەلەک ژ دەست مە دینە\n\n\nحەتتا کو بکن مەمێ گرفتار\nسێ سەد ژ وە دێ ببن بریندار\n\n\nحەتتا نە مە هەر سیان ب کەرکن\nهوون دێ ل مەمێ کوسا نەزەرکن؟ \n\n\nهەرچی کری حاکمێ مە فەرمان\nئەم نابنە مانعێ چو حوکمان\n\n\nدەستێ د مە بەستنە ل بەر میر\nها گەردەن و دەست وپێ و زنجیر\n\n\nمیر ڕابوو و دەست وپ ێ مەمێ بەست\nتاجدین مرنا خوە وی دەمی خوەست\n\n\nأما چ بکەت ژ بۆ نە عارە\nجەللاد ئەمیرە خوندکارە\n\n\nمەم گرت و شهاندە پێش سەرهەنگ\nگۆ: حەبس بکن د قوللەیا تەنگ\n\n\nدیوانی و مەجلسی بەلاڤ بوون\nبالجمله ژ بۆ مەمێ د مەحزوون\n\n\nدیوانە سفەت ب ئاه و فەریاد\nهەمیان دکرن ژ بۆ مەمێ داد"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "خولووسییەت و خەلاسیا مەمێیە د خەلوەتا زندانێ دا ژ سفاتێ د حەیوانی موشارەکەت و موشاکەلەتا وییە ب ئەخلاقێ د رووحانی", "poem_description": "", "poem_text": "مهرا فەلەکێ ئەزەل عەدیمە\nکینا فەلەکێ ئەبەد قەدیمە\n\n\nهەرچی وەکوو ئەو ژ عەردێ ڕاکەت\nئەلبەتتە وی دێ د عەردێ ڕا کەت\n\n\nعولوی ژ خوە ڕا عەیان دخوازت\nسوفلی ژ مە ڕا نهان دخوازت\n\n\nنابینی هەڕۆ کو ئافتابێ\nداڤێتە مەغارەیا تورابێ\n\n\nخاسما کو د گەل قەبیلێ عاشق\nهەم خائن و خارە هەم مونافق\n\n\nئەلبەتتە دلێ مە عشقبازان\nئەوول دبتن ب غونج و نازان\n\n\nئاخر دکەتن مەلوول و مەئیووس\nمانەندی مەمێ زەلیل و مەحبووس\n\n\nداڤێژتە مەحبەسێ ب ناکام\nداتینتە مەرقەدێ سەرەنجام\n\n\nئەو بەخت ڕەشێ لەقەب ل وی مەم\nبێ هەمنەفەس و هەڤال و هەمدەم\n\n\nهاڤێتنە چالەکێ ب زاری\nتەشبیهی ب گۆڕێ تەنگ و تاری\n\n\nمەکرووه وەکی دەهانێ ئە ژدەر\nمەنکوورە وەکی نەکیر و مونکەر\n\n\nڕوونشت د وێ ڤە عابدانە\nزندان ل وی بوویە چللەخانە\n\n\nئەو جه ل وی بوویە چاهێ نەخشەب\nئەو مەه گەڕیا هلالێ یەک شەب\n\n\nسووفی کو گهشتە کونجێ خەلوەت\nشەیخینی گها مەقامێ وەحدەت\n\n\nگەه شوبهەتی عاشقان ب دلخواز\nگەه شوبهەتی عاشقان ب داخواز\n\n\nهەر لەحزەد گەل کەلا گرینێ\nئەڤ ڕەنگەهە وی دگۆتە زینێ: \n\n\nکای مسلێ حەرارەتا غەریزی\nئیرۆهە د مسرێ دل عەزیزی\n\n\nسەد جار هەڕۆ ل قەلبێ غەمناک\nپیراهەنێ سەبرێ من تە کر چاک\n\n\nگەه گەه چ دبت وەکی زولەیخا\nپوڕسا م بکی تو ئەی شەکەرخا\n\n\nلەیلا تویی ئەز ژ بۆ تە مەجنوون\nگولگوون ژ تە ڕا سرشکێ پوڕخوون\n\n\nفەرهاد ئەزم تو بۆ مە شیرین\nسەیلاب سرشکێ جوویێ شیرین\n\n\nدونیا ل مە گەر چ بوویە زندان\nئیرۆهە تەنێ ئەزم موسلمان! \n\n\nلەورا ژ دەڤێ نەبیێ مورسەل\nبوو ئەڤ خەبەرە سەحیح و مورسەل: \n\n\nدونیا کو بهشتا کافرانە\nمەئوایێ بەلایێ موئمنانە\n\n\nهەر چەندە قەوی موشەووەشم ئەز\nئەو چەند ب موشەووەشی خوەشم ئەز\n\n\nسەد سال بگێڕی من تو مەحبووس\nما ئەز قە دبم ژ وەسلێ مەئیووس\n\n\nسووندێ دخوم ئەز ب سوورەئێ نوور\nدێما کو ئەوە کتابێ مەستوور\n\n\nدەه جار ب حەققێ بەژن و بالێ\nچل جار ب حەققێ زولف و خالێ\n\n\nتەحقیق ب ئافتابێ روخسار\nتەسدیق ب ماهتابێ دیدار\n\n\nتەئکید ب قبلەگاهێ ئەبروو\nتەعزیم ب سەجدەگاهێ گیسوو\n\n\nسەد جار قەسەم ب هەردو نوونان\nعەهدا من ئەوە د گەل عویوونان\n\n\nحەتتا رەمەقەک هەبت ژ جانی\nجانا! تو د جانی دا نهانی\n\n\nهندی کو ژ هەجرێ بێ قەرارم\nئەو چەند ژ تە ئومێدوارم\n\n\nهەر چەند کو میر ل من غەزەب کر\nئەڤ قەهرە ل من تە بێ سەبەب کر\n\n\nهەر چەند خەبەرێ بەکر وی گوه کر\nئەڤ جەبر ل من ئەوی ب جه کر\n\n\nلەورا کو تو شاهی ئەز گەدا بووم\nئەز بۆ تە نە کوفو و هەم لقا بووم\n\n\nتو مهر جەمال و مەه جەبینی\nئەڤ چەند لەتیف و نازەنینی\n\n\nئەز خار و زەلیل و خاکسارم\nئەڤ ڕەنگە زەعیف ودل فەگارم\n\n\nپەروانەمە تەن مە دایە ئاگر\nسوهتیمە ب باتن و ب زاهر\n\n\nنیلووفەرە دل تو ئافتابی\nتەن شوبهی کتان تو ماهتابی\n\n\nگەر تەن بڕزت وە یا ببت خەرق\nوەر دل ببتن د بەحرێ غەم غەرق\n\n\nحەققێ منە عەدلە زولم نینە\nخاسسییەتێ ئاگرێ ئەڤینە\n\n\nئەڤ چالە ئەگەر چ زێدە کوورە\nأما ژ عەدالەتێ نە دوورە\n\n\nسووفیمە و سەومەعە نشینم\nخوەش تالبێ نوورێ ڕوویێ زینم\n\n\nحاسل قەومی مەقامێ موتوا\nبەر مووجبێ قبل أن تموتوا\n\n\nتەزکییەئێ نەفسێ بوو موکەممەل\nتەسفییەئێ قەلبی بوو موحەسسەل\n\n\nئایینەئێ رووحێ بوو موجەللا\nنەفس ودل و جان ب هەڤ موسەففا\n\n\nئەو موعتەکفێ د دەورێ چالێ\nهێژا نەگەهشتی دەورێ سالێ\n\n\nبەلکی نە چل ونە ئەربەعینەک\nزەننا د دلێ وی بوو یەقینەک\n\n\nمەشهوود بوویین ل قەلبی ئەنوار\nمەکشووف بوویین ل بەر وی ئەسرار\n\n\nئایینەئێ دل وە بوو موسەیقەل\nسوورەت وە ب مەعنەیێ موبەددەل\n\n\nئەو هەیکەلێ مەتلەبا مەجازی\nبوو مەلعەبێ تفلێ عشقبازی\n\n\nئەڤ مومکن و ما سوی سەراسەر\nفی الجمله ژ بۆ وی بوونە مەنزەر\n\n\nئەڤ دار و بەر و دەواب و ئنسان\nئەڤ مەعدەن و ئەڤ نەبات و حەیوان\n\n\nهەرچی کو ب دل وی لێ نەزەر کر\nهەرچی ب خیالی لێ گوزەر کر\n\n\nهەر یەک د نوما ژ بۆ وی زینەک\nمەشهوود ژ هەر یەکی یەقینەک\n\n\nگۆیا ب خوە ئەو رەسەد نشین بوو\nئەو چال ژ بۆ وی دووربین بوو"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مەئیووسیا زینێیە ب سەبەب مەحبووسیا مەمێ، مەئنووسیا وێیە ب غەم و دەرد و ئەلەمێ", "poem_description": "", "poem_text": "زینا کو ب دەردێ هەجرێ غەمگین\nبێ سەبر و سوکوون قەرار و تەمکین\n\n\nهندی وەکوو مەم نەبوویی مەحبووس\nهێژا نەدبوو ژ وەسلێ مەئیووس\n\n\nگاڤا وەکوو مەم گهشتە چالێ\nئوممێد نەما ژ بۆ وسالێ\n\n\nنەزهەتگەه و شەهنشین و ئەیوان\nلێ بوونە حەسار و حەبس و زندان\n\n\nهندی وەکوو شەربەت و تەعام بوون\nگۆیا کو ل وێ هەمی حەرام بوون\n\n\nجانی نەدکر چ خواب و راحەت\nجسمی نە ددی چو تاب و تاقەت\n\n\nئەو ڕەنگ زەعیف و ژار بووبوو\nگۆیا کو ب جسمی تارێ موو بوو\n\n\nئەو موو گەڕیایی زەعفەرانی\nتەشبیهی ب ڕەنگێ ڕوویێ خانی\n\n\nشەب تا ب سەحەر سەحەر حەتا شەب\nفارغ نەدبوو ژ زکرێ: یا رەب\n\n\nهەر لەحزەدگۆتە چەرخێ دەووار: \nکای زالمێ بێ ئەمانێ خوونخوار\n\n\nمن قەسد و غەرەز د گەل تە نینە\nئایا تە د گەل من ئەڤ چ کینە؟ ! \n\n\nدەورەک نە تە کر دەمەک ژ بۆ من\nپڕ دی تە مەگەر مەمەک ژ بۆ من\n\n\nنوورەک د ڕویێ مە کر تە پەیدا\nسوهتن ل مەمێ تە پێ سوەیدا\n\n\nشەوقەک د روخێ مەمێ تە هل کر\nقەلبێ مە ب وی تە سۆت و کول کر\n\n\nئایا تە چ مەسلەحەت د من دی\nنیشانێ م دا تە یێکێ جندی\n\n\nئەووەل تە کوسان ل من عەیان کر\nپاشی تە چڕا ل من نهان کر\n\n\nسوهتن تە ب ئاگرێ فراقێ\nکوشتن تە ب دەردێ ئشتیاقێ\n\n\nعالەم هەمی پێکڤە شاد و خوررەم\nدایینە من و مەمێ تە مەئتەم\n\n\nدەردێ خوە ژ بۆ م ڕا ببێژە\nژەهرا د دلێ خوە دا بڕێژە\n\n\nیووسف تە ل من شهاندە چالێ\nهیشتم تە د ڤێ خەرابە مالێ\n\n\nیەعقووب سفەت حەزین و نالان\nسەبرا دل و جان تە بر ب تالان\n\n\nئەز ماییمە هەر وەکی زولەیخا\nبێ یووسف وبێ موراد و مەئوا\n\n\nگەه شەکوە دکر ژ بۆ مەمێ ژار: \nکای یووسفێ بێ گونەه گرفتار\n\n\nدا فکرێ نەکی کو راحەتم ئەز\nدا زەن نەبری ب تاقەتم ئەز\n\n\nواللهی قەسەم دکم ب باری\nڕۆ ژێ د سپی شەڤێ د تاری\n\n\nنینن ژ مە ڕا چو خواب و خوارن\nإلا کو دو دیدە خوون دبارن\n\n\nبیداریە سەنعەتێ دو چاڤان\nخوونخواریە خوارنا هناڤان\n\n\nئەی قبلەئێ قەلبێ من ب دلخواه\nوەی کەعبەئێ جان ب کعبە الله\n\n\nهەر لەحزە ژ دەستێ فرقەتا تە\nهەر وەقتی ژ دەردێ حەسرەتا تە\n\n\nسەد ئاه و دوسەد ئەنین و ئەفغان\nبێ گاڤ مە تێن ژ نیڤ دل و جان\n\n\nئەڤ ڕەنگەیە حالێ من شەب و رووز\nحالێ تە کوسانە ئەی دل ئەفرووز؟ \n\n\nزندانیێ من! تە کی جەلیسە؟ \nسەودائیێ من! تە کی ئەنیسە؟ \n\n\nئەی دل تو ژ قەلبێ من بدەرکەڤ! \nوەی جان تو ژ بۆ دلی ب بەرکەڤ\n\n\nهوون هەردو هەڕن مەمێ ببینن\nلێ یەک خەبەری ژ بۆ مە بینن\n\n\nئەی دل تو کو لێ دکی سەلامێ\nزوو بینەڤە بۆ م ڕا پەیامێ\n\n\nکانین ب چ حالە ئەو گرفتار\nدانین چ خیالە ئەی دل ئەفگار\n\n\nکانێ ل مە ئاشە یانە زیزە\nباغێ وی بهارە یا پەییزە\n\n\nخوەش ڕەنگ و لەتیفەشوبهی سۆرگول\nیان ژار و زەعیفە مسلێ بولبول\n\n\nئەیوان ل مە بوویە دارێ محنەت\nزندان ب مە بوویە باغێ جەننەت\n\n\nخوەزیا کو ل من غەزەب کرا میر\nمانەندی مەمێ ب غلل و زنجیر\n\n\nئەز ژی بشهاندما ڤ چالێ\nڕۆ ژەک ڤەکەتا ل من ژ سالێ\n\n\nجارەک بدیا من ئەو گرفتار\nدەرمان بکرا من ئەو بریندار\n\n\nعومرێ من ئەگەر چ یەک رەمەق بوو\nحەققا کو مرن ژ بۆ مە حەق بوو"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەهەوورا تاجدینە ژ غیرەتا برایی مەشوەرەتا د گەل برانە ل خەلاسیا بێ نەوایی", "poem_description": "", "poem_text": "ئەجزائێ کتابێ عشقبازی\nسەححافێ موجەللەدێ مەجازی\n\n\nشیرازە و جوزء و بەند و تەرکیب\nئەڤ ڕەنگە کرن ب نەزم و تەرتیب\n\n\nکو زین و مەمێ د ناز و پەروەرد\nگاڤا وهە دەرڤەبوون ل وان دەرد\n\n\nئەو دەرد وە بوونە بەحرێ ئاتەش\nئەو ئاتەشێ غەم وە بوویە سەرکەش\n\n\nخەلقێ کو هەبوو ژ عشقێ تەشویر\nوی ئاگری کر ل وان وە تەئسیر\n\n\nمەعلوول بوویین هەمی ب دەردان\nیەکجار بدەرکەتن ژ پەردان\n\n\nخاسما کو موافقێ د دێرین\nهەم سوحبەتێ وان ستی و تاجدین\n\n\nدەردان وە ل وان ژ نووڤە سەردان\nئێدی نەدهاتە ژێ خەبەردان\n\n\nهەر چەند کو ئەو ژ ڤان جودا بوون\nدیسان ب وی دەردی موبتەلا بوون\n\n\nدەردێ ستیێ خیالێ زین بوو\nتاجدین ژ غەما مەمێ وە دین بوو\n\n\nهەر لەحزەد گەل بران ب شەڕ بوو\nقەسدا د دلێ وی ئەڤ خەبەر بوو\n\n\nڕابت ب غەزەب بچیتە پێش میر\nداخواز بکەت مەمێ ب تەقسیر\n\n\nجارەک بچتن مەمێ رجا کەت\nسووچێ گونەهێ مەمێ تکا کەت\n\n\nدا میر ژ وە ڕا برایی بەردت\nیا ئەڤ سەر و مالی تێ بدەردت\n\n\nعارف وهە گۆتە رۆستەمێ زال: \nئەڤ ئەمر ب من مەحالە بێ قال\n\n\nبێ جەنگ و جدال و بێ تەهەوور\nقەت ڤی شوغولی مەکن تەسەوور\n\n\nئەڤ مەعرەکە نابتن ب دیوان\nئەم مانە و سوبحێ سەحنێ میدان\n\n\nیا قەنج ئەوە ئەم سوبە سوار بن\nهەر سێ ب سلاح و کاروبار بن\n\n\nچارانە و جەوشەنان د بەرکین\nزەندانە و مەغفران ل سەر کین\n\n\nگورزان بهە ژین ڕمان ببازین\nئەڤ ڕەنگە مەمێ ژ میر بخوازین\n\n\nیا دێ ب کوتەک مەمێ خوە بەردین\nیا جوملە ب مەردی سەر ب دەردین\n\n\nگەر وی ب ڤی ڕەنگی مەم ڕەها کر\nدەردێ د دلێ مە وی دەوا کر\n\n\nوەر مایی موسر ل سەر عنادێ\nئەم دێ بکەرین وە ڕەنگ جهادێ\n\n\nژەووەل ڤە بچین بەکر ب کەرکین\nوی مودبری ژێڕە دەر ب دەرکین\n\n\nهەر بەر دەرەکی گورەک ل بەر بت\nخەسمانەئێ قەنج سەر ل سەر بت\n\n\nمیر ئەر ژ وە ڕا بکەت تەعەسسوب\nڕابت ل مە ئەو بکەت تەغەللوب\n\n\nئاشێ ئەجەلێ وسا بگێڕین\nتەشبیهی حەبان سەران بهێرین\n\n\nبوهتان بکەینە رەقس و گۆڤەند\nدا بێنە تەماشەئێ شەکەر خەند\n\n\nگاڤا وەکوو دەست بدینە حەربان\nمەحبووب تەماشە کن ل زەربان\n\n\nهەر لەحزەببێژن ئەو پەریزاد\nدەستێ د وە ئەی جوانێ میرزاد\n\n\nهندەک بگرین هنەک سەنا کن\nهندەک بکەنن هنەک دوعا کن\n\n\nدلدار نەزەر بکن ژ بورجان\nدوڕدانە ب دەرکەڤن ژ دورجان\n\n\nشەهزادە ژ پەنجەران نەزەر کن\nگول پیرەهەنان د بەر خوە کەرکن\n\n\nهەردەم ببهین ژ نازەنینان\nسەد مەدح و سەنا و ئافەرینان\n\n\nتاجدین خەبەرا برایی گوه کر\nموحکەم د دلێ خوە دا ب جه کر"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەعەسسوب تەدارەکا تاجدین و برانە ب ئەمرێ غیرەتێ سواریا وانە ل هەسپێ حەمییەتێ", "poem_description": "", "poem_text": "سەر سوبحە کو شەهسوارێ ئەفلەق\nئەشهەب کو کشاندە جایێ ئەبلەق\n\n\nئەدهەم د تەویلەئێ نەهین کر\nئەشهەب ژ خوە ڕا ژ نووڤە زین کر\n\n\nگورزێ خوە یێ ئاتەشین دەرانی\nتیغێ خوە یێ زەرفەشان کو دانی\n\n\nدونیا ژ مەهابەتا خوە زەر کر\nتیغ و کەمەرا چیان ب کەر کر\n\n\nتاجدین و بران ژ خەلقێ لالی\nخوەستن ب دلێ خوە وان حەلالی\n\n\nکێشانە دەرێ ب رەقس و بازی\nرەخشێ عەرەبی سەمەندێ تازی\n\n\nمسمار کرن بەدوو ژ غەفلەت\nهشیار کرن عەدوو ب سەولەت\n\n\nمەیدان بەدووان کۆلان ب دەستوور\nگۆیا ڤەددان ل دو ژمنان گۆڕ\n\n\nتاجدین ژ تەوابعێ خوە یەک پیر\nتەعیین کر و زوو شهاندە پێش میر\n\n\nگۆتێ: هەڕە بێژە میر و ئاغان\nبینەندە ڤەناکو ژن چراغان\n\n\nمیرێ مە ئەگەر چ دووربینە\nئیرۆ وی د چاڤی نوور نینە\n\n\nئەم چار برا هەبوون د سادق\nهەر چار ل خدمەتا وی عاشق\n\n\nئنسافە کو زێدەتر ژ سالێ\nمەم مائیە بێ خودان د چالێ\n\n\nدو ژمن ل مە شانە دۆست غەمگین\nفەرزەمرنا چەکۆ و تاجدین\n\n\nمەم گەر چ کو زێدە پوڕ گوناهە\nلێ عاشقە، عشق پادشاهە\n\n\nحوکمی تو مەکە ل پادشاهان\nزولمێ تو مەکە ل بێ گوناهان\n\n\nئەم هیڤی دکن مەمێ رها کەت\nدەردێ د دلێ مەمێ دەوا کەت\n\n\nئەم چار برانە چار دیوار\nئەرکانێ سەعادەتا وی هەر چار\n\n\nهەر چار سەرێ د مە وەکی گۆ\nچۆگانێ ئرادەتا وی کاشۆ\n\n\nیا مەسلەحەتێ ژ بۆ مە چ ێ کەت\nیانە ژ مە ڕا بەکر ڤەرێکەت\n\n\nدا ئەم خەبەران ژ بۆ وی بێژن\nدەردێ د خوە ئەم ل وی بڕێژن\n\n\nروومەت مە نەما ل ڕوویێ عامێ\nدێ نەقل بکن بچینە شامێ"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەدبیرا بەکرە ژ بۆ دەفعا مەزەننەت و عنادێ تەزویرا وییە ژ ترسا فتنە و فەسادێ", "poem_description": "", "poem_text": "تەقریر کو کر تەمام قاسد\nواقف گەڕیا ب حالی حاسد\n\n\nزانی کو ژ بۆ وی ڕا خەرابە\nگۆ: عەفو ژ بۆ مەمێ سەوابە\n\n\nمیرم مە نەگۆ ژ بۆ تە پێشین\nتاجدین و بران ژ خوە مە ئێشین\n\n\nزینێ بدە وان وە یا بکو ژ من\nیان ئەو ب تە ڕانە خەسم ودو ژمن\n\n\nیا قەنج ئەوە قەت نەکی تەکەللوم\nتاجدین ژ تە ناکەتن تەوەههوم\n\n\nبێژێ: مە فداکرن مەم و زین\nتەزویج کرن مە دانە تاجدین\n\n\nزاهر مەکە تو ئەڤێ عنادێ\nجارەک ڤەکو ژ ئاگرێ فەسادێ\n\n\nژەو پاش تو بێخە وەقتێ فورسەت\nزنهار! مەدێ ئەمان و موهلەت\n\n\nخەسمێ کو نەشێی ببی موقابل\nدەرمان چیە؟ شەربەتا هەلاهل! \n\n\nلەو لازمە حاکمان دو فنجان\nیەک خاسێ خەراب و یێکە قەنجان\n\n\nدا یەک نەخوەشان ژ بۆ وی خوەش کەت\nیا دی ژ وە ڕا خوەشان نەخوەش کەت\n\n\nیەک جانی ژ دو ژمنان جودا کەت\nیا دی مریان ژ نووڤە ڕاکەت\n\n\nکەربا خوە مەکە تو ئاشکارا\nیا قەنج ئەوە ئەم بکین مودارا\n\n\nشۆلن هەنە ئەو ب کەربێ نابن\nلەورا کو ب زۆر و زەربێ نابن\n\n\nئوستادی دڤێتن و تەئەممول\nئخفاء و تەغافول و تەحەممول\n\n\nئەوقاتێ زەمانە گوونە گوونە\nباری ژ مە ڕا کرن نەموونە\n\n\nیەعنی شەڤ وڕۆ ژ و سوبح و شامن\nهن ڕۆهنە هن ژ وان زەلامن\n\n\nئەم ژی د لەیالی و نەهاران\nدا بێن ب نهان و ئاشکاران\n\n\nهن زاهر و هندەکان ب خەف کین\nڕاکن هنەکان هنان تەلەف کین\n\n\nوی مولحدی شیر وسا سەقا کر\nمسری ژ خوە ڕا وسا بەرا کر\n\n\nپەند و غەلەت و خلاف و یالان\nبەند و سەقەت و غلاف و کالان\n\n\nتەسنیع کرن وی هندە تەشنیع\nبەستن وی ل شیری شوبهی تەرسیع\n\n\nئەو شیر ل بن سەرێ خوە دانی\nئەو ڕەنگە ڤەشار کەس نەزانی\n\n\nمیرێ وەکوو دل ب کەربێ سۆتی\nهەرچی کو بەکر ژ بۆ وی گۆتی\n\n\nباوەر کر و گۆتە مەردێ قاسد\nئەی پیر مەکە تو فکرێ فاسد\n\n\nگەر فەوت بکم جەمیعی فەرزان\nتاجدین کو ددم ژ دەست خوە ئەرزان\n\n\nمن شەوکەت و سەلتەنەت ب وینە\nئەڤ شوهرەت و شەئن من ژ وینە\n\n\nئەڤ نام و نشان و ئەڤ مەقامە\nبێ خاترێ وی ل من حەرامە\n\n\nئەو رۆستەم و گێوە لەندەهایە\nگەنجینەمە ئەز ئەو ئە ژدەهایە\n\n\nبێژێ ب دلێ خوە من مەم و زین\nهەردو ب حەلالی دانە تاجدین\n\n\nبێ وەجه ژ من تو بوویی وەحشی\nداخواز تە کر کۆ من نەبەخشی؟ \n\n\nتاجدین و چەکۆ ب عزز و نازن\nدێ هەر وە بتن وەکی دخوازن\n\n\nقاسد کو رەوانە بوو ژ پێش میر\nتەقریر کو کر تەمام تەعبیر\n\n\nشێرێ د ل شەر وە بوون مولائم\nگۆتن: دەم و دەولەتا وی دائم"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "نەسیحەتا ساحب غەرەزێ پوڕ مەرەزێ دلکول، بۆ میرێ بێ تەمیزێ سادە دل", "poem_description": "", "poem_text": "ئێڤاری کو ئاسمانی مەنقەل\nدانی و ل وان ڤەشار مەشعەل\n\n\nیەعنی کو ڤەکوشت چراغێ زەررین\nوەرگرت ژ نوو لباسێ ڕەنگین\n\n\nمیرێ کو هەمیشە شاد و خوررەم\nگۆیا کەتبوو لباسێ ماتەم\n\n\nوی بەختەکێ ڕووسیاهێ مەلعوون\nگاڤا ئەوی دی ئەمیرێ مەحزوون\n\n\nگۆ: غەم مەخوە ئەی چراغێ دەولەت\nگەر عومر بدەت ژ بۆ مە موهلەت\n\n\nئەڤ کەرب و ئەلەم ئەگەر تە ناڤێ\nزینێ و مەمێ ژ دل خوە باڤێ\n\n\nئەو هەردونە باعسێ فەسادێ\nئەو بوونە سەبەب ژ بۆ عنادێ\n\n\nگەر ئز نێ بدت ژ بۆ م ڕا میر\nئەز دێ بکو ژم مەمێ ب تەدبیر\n\n\nتاجدین و بران ب شەربەتەک زەهر\nتو دشێی دەمەکی ئەوان بکی قەهر\n\n\nئەمرێ کو دبت تەدارەک ئاسان\nئاگەه مەکە پێ تو خەلق و ناسان\n\n\nمیرم تو هەڕە ببێژە زینێ\nمەم سوهتیە ئاگرێ ئەڤینێ\n\n\nمەم تەشنە تو ئابێ زندگانی\nمەم موردە تو جانێ جادوانی\n\n\nبێژە کو هەڕە مەمێ دەرینە\nمن دائیە تە ژ بۆ خوە بینە\n\n\nمن زانیە مەم زیادە ژارە\nپەروانەیە مەقسەدا وی نارە\n\n\nگاڤا کو نەزەر بکەت ل زینێ\nتەحقیقە کو ناکەتن چو ژینێ\n\n\nفی الحال دەما کو وێ ببینت\nباوەر مەکە ئەو ب رح بمینت\n\n\nمەم گەر ب ڤی ڕەنگی زو فنا بت\nدێ کەش مەکەش و نزاع ڕابت\n\n\nمیرن هەنە عاقلن عەزیزن\nلێ سادە دلن د بێ تەمیزن\n\n\nئەو سادە ژ بوله و ناتەمامی\nدل نادەنە مەنشەئا کەلامی\n\n\nوان دل گوهەگوه ب دل ڤە نینە\nڕەش چاڤن و مەردومەک سپینە\n\n\nهەر چی کو دبێژنێ: غەرەزدار\nباوەر دکن ئەو ب ڕاستیێ خوار\n\n\nنابێن ئەڤە قەنجە یا خەرابە\nنابێن ئەڤە خەتئەیا سەوابە\n\n\nقاسر نەزەرن د بێ تەئەممول\nحازر غەزەبن د بێ تەحەممول\n\n\nئەغلەب دبن ئەو ب عەقلی مەغروور\nئەکسەر دکرن ژ دانشێ دوور\n\n\nبەدخواه و بەخیل و بەدسوکالان\nبەد ئەسل و سەفیه و بەد فعالان\n\n\nتینن دکنە رەفیق و رەهبەر\nبەدنام دبن وەزیر و سەروەر\n\n\nدسپێرنە ناکەسان ئوموورێ\nئەو تێخنە دەولەتێ قوسوورێ\n\n\nمیرێ د ب دەولەت و فەراسەت\nساحب شەفەقەت خودان سیاسەت\n\n\nئەو هەر کەسەکی خودان ناکن\nحەتتا وەکوو ئمتحان ناکن\n\n\nچل جار دکن یەکی موجەررەب\nپاشی ئەوی دێ بکن موقەررەب\n\n\nئەڤ میر و وەزیریا جهانی\nئەڤ بەگمە گزیریا زەمانی\n\n\nهەردو ب مسالێ یەک لەییزین\nهەردو د بەتال وبێ تەمیزن\n\n\nحەتتا وەکوو گەر نەبێ تو ئەلحەق\nکەنگی دبیە وەزیرێ موتلەق"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "روخسەت دانا میرە ل دیتنا دلداری، بێ هش بوونا زینێیە ژ زەوق و شەوقا دیداری", "poem_description": "", "poem_text": "تەدبیر کونەندە پیرێ عاقل\nئەڤ ڕەنگەهە بۆ ژ بۆ مە ناقل\n\n\nگۆ: میر ب موشاوەری و رایێ\nوەقتێ وەکوو چوو حەرەمسەرایێ\n\n\nزین گازی کر و ل با خوە دانی\nئەو پەردە ژ سەر سوررێ هلانی\n\n\nکو بێ دلییا مەمێ مە بەس کر\nئازوردەئێ من ل وی عەبەس کر\n\n\nجەور و ستەما کو من ل وی کر\nئەو جەور تە کر ستەم ئەوی کر\n\n\nعشقا تە ژ وی عەقل ڕەڤا بوو\nشەیدا و جونوون و موبتەلا بوو\n\n\nزانی ژ حەکیمەکی م تەدبیر\nدیوانە دەوا دبن ب زنجیر\n\n\nلەو من ب غەزەب شهاندە چالێ\nئەو حەبس ل وی گهاندە سالێ\n\n\nدا عشق بکەت کەمالێ حاسل\nحوببا وە نەکەت وسال باتل\n\n\nالحال دەما ب قەلب و جانی\nمقدارێ مەحەببەتێ وە زانی\n\n\nهوون هەردو د مەرتەبا کەمالن\nمەقبوولن و قابلێ وسالن\n\n\nمەم عاشقێ سادقە ب تەحقیق\nقەلبێ م دکەت ژ بۆ وی تەسدیق\n\n\nمەئموورە ب ئەمرێ پادشاهی\nمەعزوورە ب عوزرێ بێ گوناهی\n\n\nهەرچی کو ل وی بکەت عتابێ\nئەلبەتتە دبینتن عقابێ\n\n\nحوسنا تەیە ئەو کری گرفتار\nحوببا تەیە ئەو کری بریندار\n\n\nتیرا وی ل دل کەتی تە لێدا\nئەو داروێ بێ هشی تە پێدا\n\n\nئەو سورمە د چاڤێ وی تە کێشا\nحەتتا تو نەدی وی دل نەئێشا\n\n\nزولفا تە ل دەست و پێ وی بەستی\nعەقرەب سفەتا دلێ وی گەستی\n\n\nتەوقا تە ل گەردەنێ وی دانی\nداڤا تە ڤەدا ل قەلب و جانی\n\n\nچاوا ڤەکرن تە هەردو ئاهوو\nبەردانە فەقیری هەردو جادوو\n\n\nدیسان تو هەڕە د گەل خەبەر دە\nقەیدان تو ڤەکە ژ بۆ خوە بەردە\n\n\nئەی غونجەئێ ناشوکوفت سۆرگول\nبشکێن قەفەسێ دەرینە بولبول\n\n\nئەو تێهنە تو کانیا فوراتی\nئەو خەستە تو چەشمەیا حەیاتی\n\n\nئەو تەشنە تو ئابێ زندەگانی\nئەو موردە تو جانێ جادوانی\n\n\nئەو پەردەگیا کو پوڕ هەوا بوو\nمەزبووت د پەردەیا حەیا بوو\n\n\nئەو پەردە برای کو لێ هلاڤێت\nخوونێ د دەڤ و کەپێ وێ هاڤێت\n\n\nزینا کو دو سەد برین ل جەرگێ\nچوو حالەتێ فەوتێ شادمەرگ ێ\n\n\nبەحرا کو ژ جونبشا هەوایێ\nمەحفووز د پەردەیا حەیایێ\n\n\nحاجز کو هەوا ڕەڤا ژ مابەین\nبەرزەخ ژ حەیا نەما د بەحرەین\n\n\nئەو قولزومێ غەم کەلی ب سەر جۆش\nسەر جۆش کەلی پەڕاند سەرپۆش\n\n\nسەرپۆش پەڕی ژ دل پلا خوون\nهاڤێت وەکی فرات و جەیحوون\n\n\nگۆیا هە ژیا هەزار بیشە\nمەی بوو ڕ ژیا ژ قەلبی شیشە\n\n\nمیرێ ب غەزەب کەتی ل زینێ\nئەو ڕەنگ ڕەڤا کەلا گرینێ\n\n\nحازر ژ دوێ کەبابێ ئولفەت\nگەڕیا وی د چاڤی ئەشکێ شەفقەت\n\n\nفەووارەئێ مەرحەمەت ب کەل هات\nبێگاڤ گریێ ئەوی د گەل هات\n\n\nئەو چەند گری برا د گەل وێ\nحەتتا سوبە هەردو مان د خەلوێ\n\n\nزین غەرقەئێ خوونێ دل وەکی گول\nمیر لێ دگری مسالێ بولبول\n\n\nمەحرەم هەمی ڤێک کەتن ل با وان\nبالجمله بەزینە دەست و داوان\n\n\nکای خوسرەوێ حەق شناسێ عادل\nناحەق تو ژ بۆ چ بوویی قاتل\n\n\nزین گولبونێ باغێ عسمەتێ بوو\nزین سەروێ ریازێ عففەتێ بوو\n\n\nپاکیزە دوڕا سەدەف ژ هەر جان\nلائق تە نەبوو بگێڕی مەرجان\n\n\nنازک بدەنا لەتیف و مەعسووم\nبێ جورم بکی ژ عومری مەحرووم\n\n\nئەڤ ڕەنگە د خاک و خوونێ ڕا کی\nبێ سۆچ ژ جان بەدەن جودا کی\n\n\nمیر گۆ: مەکەرن خیالێ باتل\nئەو بێ هشە ئەز نەبوومە قاتل\n\n\nزینێ دکو ژم مەگەر ب عەمدا\nتووبایە د جەننەتا حەرەم دا\n\n\nئەهلێ حەرەمێ بەزینە سەر وێ\nجۆبار رەوان کرن ل سەروێ\n\n\nبوو شیوەن و شین د خان و مانان\nفەریاد گهانە ئاسمانان\n\n\nیەک هات ژ دەرڤە ناگەهانی\nگۆ: مەم مر و دا وە زندەگانی\n\n\nزینێ مرنا مەمێ ب گوه کەت\nگۆیا مربوو ژ نوو ب روح کەت\n\n\nڕابوو فکری د چار کەناران\nدی میر دگریت شوبهی باران\n\n\nخەلقێ حەرەمێ خەواس و عامی\nمەئتەمزەدە بوونە بالتمامی\n\n\nگۆ: ئەی سەبەبێ سەعادەتا من\nبێ کەیف مەبە د دەعوەتا من\n\n\nئەی شاه تە دایە رووحێ روخسەت\nفەوتا خوە وێ دی ژ بۆ خوە فورسەت\n\n\nجان چوو و ب جانی موتتەسل بوو\nئەو رووح ب رووحێ موزمەحل بوو\n\n\nحەتتا کو نەبوو ژ دەڤ تە ئقرار\nئەو مایی د حەبسێ تەن گرفتار\n\n\nتەشبیهی مەمێ مەلوول و مەحبووس\nبۆ حفزێ رزا و نام و نامووس\n\n\nئەو لەو نەدچوو حەتا ڤە ئیرۆ\nمابوو ل ژڤانیا تە گیرۆ\n\n\nرووحم تە ژ دل دەما رزا دا\nشاهم تە د مولکێ تەن سەلا دا\n\n\nجسمێ منە بێ نەوا گران بوو\nرووحا منە ناتوان رەوان بوو\n\n\nدەر حال ژ قالبی ب دەرکەت\nشەوقەک ژ روحا مەمێ ب بەرکەت\n\n\nوان تەرک کرن سەرایێ فانی\nئەو چوونە جەهانێ جادوانی\n\n\nهەرچی کو قەبوول نەکەت مەکانان\nدێ سەیرێ بکەت د لامەکانان\n\n\nهوون ڤێ سەفەرێ غەلەت مەخوونن\nشاهد ژ مە ڕا موقەررەبوونن\n\n\nگاڤا وەکوو جان ژ تەن رەوان بوو\nجانان ئەوی دیت و جان ب جان بوو\n\n\nحاسل کو ژ پاشی ئتتسالێ\nئەو پەرتەو و مەشعەلا جەمالێ\n\n\nگاڤەک سەکنین و موتمەئن بوون\nحینا کو ب یەکڤە موئتەمن بوون\n\n\nئەو قەترە د قولزوما سفاتان\nئەو زەررە د بەحرا موهلکاتان\n\n\nدەم هاتنە ساحلێ فەنایێ\nگەه چوونە ب سەر حەدێ بەقایێ\n\n\nفی الجمله ژ مەرکەزا تورابێ\nئەو زەررە گهانە ئافتابێ\n\n\nقەتعا نە ب ئتتسال و تەحلیل\nمەحزا نە ب ئنفسال و تەحویل\n\n\nوان ڕێ کو برن ب جانبێ زات\nباقی گەڕیان ب زاتێ زەررات\n\n\nنینن عەجەب ئەڤ خەبەر ژ بۆ من\nهوون ڤێ مەکنە هونەر ژ بۆ من\n\n\nشەیخێ وەکوو ئەز ب دل موریدم\nئەو رووح و رەوانە ئەز قەدیدم\n\n\nهەر چەند ل با وە ناڤی مەم بوو\nلێ پادشەهەک عەلی همەم بوو\n\n\nبوو لائقێ فەررێ پادشاهی\nمەقبوولێ تەقەرروبا ئیلاهی\n\n\nقەلبێ ویە وادیا موقەددەس\nرووحا وی ب نوورا حەق موقەببەس\n\n\nهلگرتم و برمە توورێ سینا\nبینندە کرم د گەل خوە بینا\n\n\nئینامە دەرێ ژ ڤێ حجابێ\nئەڤ زەررە گهاندە ئافتابێ\n\n\nحینا کو ب جان من ئەڤ سەفەرکر\nئەڤ جان مە ژ جانفرۆشی قەرکر\n\n\nهەر چەند کو زاهر اقلعی گۆت\nحازر وی د پێڤە ارجعی گۆت\n\n\nلەو هاتمە دا بکم وە رازی\nمەرزییەببم ل پێشی قازی\n\n\nدا ئەز بکرم د گەل وە تەودیع\nدا هوون بکرن د گەل م تەشییع\n\n\nدیسان ڤەگەڕم ژ با وە رەققاس\nمورتاز ببم ب جەننەتا خاس"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەوسیە و تەدارەکا زینێیە ژ بۆ سەفەرا ئاخرەتێ، تەهییەئێ ئەسبابێ جهازە ژ بۆ عەرووسیا جەننەتێ", "poem_description": "", "poem_text": "زینێ کو نومانە وان کەرامات\nئەڤ چەندە مەنازل و مەقامات\n\n\nڕوونشت و وەسییەتا خوە بۆ میر\nئەڤ ڕەنگەهە کر بەیان و تەقریر\n\n\nکای پادشەهێ روحان و قەلبان\nهەمشیرە بوویی فدا و قوربان\n\n\nقوربانی تە بن هەڕۆ دو سەد زین\nئەز هیڤی دکم نەبی تو غەمگین\n\n\nڕۆ ژا وەکوو بر م مەم ژ بۆ خوە\nبالجمله برن م غەم ژ بۆ خوە\n\n\nمەنسوور بوویم ل کشوەرێ غەم\nغەم بوونە ژ بۆ م ڕا موسەللەم\n\n\nمەم بۆ من و مەرحەمەت ژ بۆ تە\nغەم بۆ من و سەلتەنەت ژ بۆ تە\n\n\nشاهم ب مە ڕا مەبە مونازع\nئەز بوومە ب حوسسەیا خوە قانع\n\n\nڕوونی تو ل تەختی شوبهی خوسرەو\nتاجێ خوەئێ زەر بگێڕە کەچرەو\n\n\nبەزما تەرەبێ بدێرە تەرتیب\nزەوق و فەرەحێ بگێڕە تەرکیب\n\n\nسەرخوەش بکە سادە و رەوالان\nچوون خوەشکە ژ نووڤە پیر و کالان\n\n\nئەسبابێ نشات و کامرانی\nئادابێ سەفا و زندەگانی\n\n\nئامادە کە شەربەت و تەعامان\nئازادە کە جاریە و غولامان\n\n\nپوڕ کە تەبەقان ژ بۆ نسارێ\nدا بێن فوقەرا د ڤێ هەوارێ\n\n\nمەجمووع بکە موفەررحاتان\nمەخلووت بکە موعەتتراتان\n\n\nمەجلس ببتن ب وان مەزەههەب\nتەهنییە ببت ژ نۆ مورەتتەب\n\n\nدا ڤێک بکەڤن ل من شەکەرخەند\nتێک ڕاهە ژینن ب رەقس و گۆڤەند\n\n\nئەقسامێ بخوور و عوود و عەنبەر\nماوەرد و زوباد و مسکێ ئەزفەر\n\n\nئەڤ جنس ژ نعمەتان پتر بن\nئەو قسم ژ حەددی زێدەتر بن\n\n\nحەیوانیەتا مە بوویە زائل\nرووحانیەتا مە بوویە کامل\n\n\nجسمێ مە ئەگەر دچیتە چالێ\nرووحێ د مە دێ بکن و سالێ\n\n\nعەقدا وەکوو داوەتی مەلەک بن\nئەقسامێ بخوورێ دێ گەلەک بن\n\n\nلەورا ئەز و مەم مەلەک سفاتن\nئەم مائلێ تیب و تەییباتن\n\n\nعورسا کو فرشتە داوەتینە\nداماد و عەرووس جەننەتینە\n\n\nڕۆ ژا کو ستی تە دایە تاجدین\nچاوا تە د شەهری بەستن ئایین\n\n\nتەنبیه بکە دوکان و سووکان\nتەزیین بکن ژ ڕەنگێ بووکان\n\n\nبوهتان تو ببێ بلا سوار بن\nجوندی تو ببێژە دا ب کار بن\n\n\nسەرگەرم ببن وەکی د عیدان\nهندی کو ل هەڤ بدن جریدان\n\n\nڕۆ ژا کو تە ئەو پەری ڤەڕێکر\nچەندی وەکوو کەیفخوەشی تە چێکر\n\n\nئەز هیڤە دکم بکی عنایەت\nقانوونێ بکی وسان رعایەت\n\n\nئیرۆڤە ژ بۆ موراد و چەندان\nدیسان تو وسان بی شاد و خەندان\n\n\nئحسان کە تەدارەک و جهازان\nحازر بکە موتربان و سازان\n\n\nمانەندی عمارەتا ستی تێ\nهەر شوبهەتی مەحمەلا پەری تێ\n\n\nتابووتەکە زەر نگار و ڕەنگین\nسندووقەکە خوردەکارە زەررین\n\n\nسەرپۆشێ ئەوێ زەمین تەلا بت\nسەیوانێ ئەوێ خودان جەلا بت\n\n\nزنهار! مە هەردو بووک و زاڤان\nبێ قەدر نەکی ل پێش چاڤان\n\n\nگاڤا کو دچینە نیڤ مەزاری\nدا خەلق نەبێژتن ب زاری\n\n\nعەقدا ستیێ چ ڕۆ ژە خوەش بوو\nزینێ ژ ئەزەل چ بەخت ڕەش بوو\n\n\nنەعشێ م بلا ستی د گەل بت\nتاجدین د گەل مەمێ بەدەل بت\n\n\nمانەندی مەمێ ژ بوویی تاجدین\nتاجدین ب وی ڕا بگێڕە شووشبین\n\n\nشووشبین بتن ئەو د گەل مەمێ من\nشاهی بتن ئەو د گەل غەمێ من\n\n\nئەی مائلێ خەیرێ بێ موکافات\nوەی بازلێ مەقسەد و مورادات\n\n\nحەتتا ڤەکە سالەکێ تەمامی\nهندی کو تەلەف دکەی تەعامی\n\n\nهندی کو ب دەر ددی لباسان\nهندی ڤەدخوونی عام و خاسان\n\n\nهندی کو بکەر دکەی قوماشان\nهندی کو بەلاڤ دکەی مەعاشان\n\n\nهەر ڕۆ ژ ب نییەتا غەزایێ\nهندی کو گەلەک دکەی عەتایێ\n\n\nهندی وەکوو تو ل تەختی روونی\nهەر ڕۆ ژ تو جوندیان ڤەخوونی\n\n\nهندی کو تە هەی دکەی خەزینان\nهندی وەکوو شادکی حەزینان\n\n\nهندی کو غەنی دکەی فەقیران\nهندی کو رەها دکەی ئەسیران\n\n\nهندی د حوکوومەتێ خەبەر دی\nهندی وەکوو گرتیان تو بەردی\n\n\nهەرچی کو ژ بۆ خوە ڕا دکەی خەرج\nهەرچی د خەزینەیان دکەی دەرج\n\n\nقەهرا وەکوو دو ژمنان دکەت دەفع\nزەجرا وەکوو زالمان دکەت رەفع\n\n\nعەدلا کو ژ بۆ خودێ تو خاس کەی\nمەزلووم ژ زالمان خەلاس کەی\n\n\nسازی کو د جەنگێ دا دبێژی\nخوونا ژ موخالفان دڕێژی\n\n\nحەتتا خورەکێ سەیێ شکاری\nحەتتا عەلەفێ کەرێ د باری\n\n\nشاهم ل تە بت وەسییەتا من\nوان سەرف بکە ب نییەتا من\n\n\nمەفکر د حەقیقەت و مەجازی\nبنڤیسە ل دەفتەرا جهازی\n\n\nدا فەخرێ بکم ل پێشی زاڤێ\nشەرمەندە نەبم د وەقت و گاڤێ\n\n\nهەر چەند کو من قەوی درێژ کر\nپوڕبێژیە وی چڕا م بێژ کر\n\n\nگۆری تەمە مەقسەدا م دوورە\nدوور بت ژ تە مەرقەدا مە کوورە\n\n\nلەو هندە قەدەر دبێم ب دققەت\nدا بێتە دلێ تە رەحم و رققەت\n\n\nدەر حەققێ من و مەمێ نەکەی عار\nگاڤا دمرت مەمێ بریندار\n\n\nئەز دێ ب جەنازەئێ وی ڕا بم\nحەتتا ڤەکە مەقبەران تەبا بم\n\n\nوەقتێ دمرم بدی تو دەستوور\nدا من بکرن د گەل وی مەستوور\n\n\nمن ژالێ وی دەر ب دەر نەگێڕی\nبێ پەردە د گەل ئەوی ڤەشێری\n\n\nزینێ کو کرن وەسییەت ئاخر\nغائب گەڕیان ژ دەردی حازر\n\n\nمیر گۆ: تو هەڕە مەمێ ببینە\nگەر دێ مری بت ئەوی ڤە ژینە\n\n\nباوەر تو بکە ب سدق و ئیمان\nبوومە ل تە و مەمێ پەشیمان\n\n\nگەر هوون بمرن وە گەر کو ڕابن\nنابت تو و مەم ژ هەڤ جودا بن"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "پەشێمانیا میر زەینەددینە ل مەحەببەتا مەم و زینان، مەرحەمەتا وییە ل حالێ نازەنینان، مرنا مەمێیە ب ئاخوفتنا برینان", "poem_description": "", "poem_text": "زینێ کو بهیستن ئەڤ تەکەللوم\nئەڤ مهر و وەفا و ئەڤ تەرەححوم\n\n\nڕابوو خەملی ژ پایی تا فەرق\nبوو بەحرێ حوسن د گەوهەران غەرق\n\n\nدایین و ستی و سەد پەرستار\nخورشید و مەه و نوجوومێ سەییار\n\n\nبالجمله ب دەرکەتن ژ بورجان\nدوڕدانە ب دەرکەتن ژ دورجان\n\n\nسەد جاریە و ستی و دایین\nهلگرتن ئەوێ ب رەسم و ئایین\n\n\nزانی کو نەبوو موراد حاسل\nبێ خەلوەتێ خاسێ شەیخێ کامل\n\n\nئەو زەهرە مسالێ زەررە رەققاس\nبوو مەحرەمێ رازێ خەلوەتا خاس\n\n\nگاڤا کو گهانە خەلوەخانێ\nدەرگەه ڤەکرن ل حەبسخانێ\n\n\nئەو پێکڤە ب مەشعەل و فەنەر چوون\nدایین و ستی هنەک د بەر چوون\n\n\nدیتن کو د ساحلێ سەدەفوار\nئەو غەرقەئێ بەحرێ عشقێ خوونخوار\n\n\nدوڕدانەئێ بێ بهایێ جانی\nدەردایە ژ دەست خوە رایگانی\n\n\nفانووس و قەفەس وە مایە بێ تاب\nگولزارێ بەدەن وە مایە بێ ئاب\n\n\nوان پوڕس کرن ژ خەلقێ بەندی\nحالێ وی فەقیر و موستەمەندی\n\n\nخەلقێ کو د گەل مەمێ گرفتار\nگۆتن کو مە دی ژ سەتحێ دیوار\n\n\nبەرقەک ب عەجەب مەمێ ب سەرکەت\nشەوقەک ژ سەرێ مەمێ ب دەرکەت\n\n\nیەک شوبهەتی ڕۆ ژ و یەک هەییڤ بوو\nیەک شوبهەتی زێڕ و یەک ژ زیڤ بوو\n\n\nئەو شەمس و قەمەر کو موتتەسل بوون\nدەر حال ب پێکڤە موزمەحل بوون\n\n\nگاڤا وەکوو پێکڤە موقتەبس بوون\nئەو هەردو ل زەوئێ مونعەکس بوون\n\n\nئەو ڕەنگ گەڕیان مونیر و رەوشەن\nزندان ل مە کرنە سەحن و گولشەن\n\n\nمەم ژی ب ڤی ڕەنگی بێ خەبەر بوو\nخوونا دلێ وی ب دەرڤە دەر بوو\n\n\nئەی دیدەئێ دل نەبوویی مەفتووح\nئنکار نەکی تەجەللیا رووح\n\n\nدا فکر نەکی کو ئەڤ حولوولە\nیان نەسخە خورووجە یا دوخوولە\n\n\nدا زەن نەبری کو ئەڤ مسالە\nیا قەولێ زەعیفە یا بەتالە\n\n\nخەونا تو دبینی ئەڤ مەقامە\nشەیئەک ژ شوهوودێ نا تەمامە\n\n\nهەم سوحبەتیا مەمێ موکەررەم\nئاگاه کرن هەڤال و هەمدەم\n\n\nوی مورشدی قەنج ل وان نەزەر کر\nقەلبێ وی د قەلبێ وان ئەسەر کر\n\n\nهەمخەلوەتیا مەمێ گرفتار\nبوو پەردە کوشایێ یار و ئەغیار\n\n\nدایین و ستی کو چوون ب سەر دان\nهندی کو ئەوان د گەل خەبەر دان\n\n\nگۆتن کو مەمۆ تو ڕابە زین هات\nرووحا تەیە بێ گومان یەقین هات\n\n\nئەو تەشنە لەبێ زولال دیدار\nشاداب نەبوو ب ناڤێ دلدار\n\n\nهندی کو ریا دلی کشاندن\nهندی کو گولاڤ لێ ڕەشاندن\n\n\nوان سەه نەکرن د جسمی جانەک\nإلا ژ سەری دچوو دوخانەک\n\n\nوی موردە چراغی ناگەهانی\nدووکەل ژ سەری دچوویە بانی\n\n\nزین هات و ژ پێشڤە بوو حەوالە\nبەدرێ کو ڤەدا ژ بەر خوە هالە\n\n\nبەرقەع کو ڤەدا ژ بەر جەمالێ\nخورشید نەما د گەل هلالێ\n\n\nزینێ وهە گۆتە وی بەدیهی: \nقم یا جسداً نفخت فیە\n\n\nشەوقا خەبەرێ د ڤێ شەپالێ\nبەربوویە سەرێ د وێ شەمالێ\n\n\nوێ دوویێ قەبەس ژ شەوقێ ڕاگرت\nقەندیلێ قەفەس قەبەس کو داگرت\n\n\nئەو خەلوەتیێ د ئعتکافێ\nڕابووڤە ب نییەتا تەوافێ\n\n\nئەووەل ئەوی کر ب سدقێ دەردەم\nتەجدیدێ و زووء ب ئابێ زەمزەم\n\n\nوەستا ل موسەللی و مەقامێ\nوی جەبهە گهاندە ئستلامێ\n\n\nتەوفەک دو کرن ل دۆری بەیتێ\nپەروانەئێ پەڕ گهاندە زەیتێ\n\n\nگاڤا وەکوو پەڕ ل وان دسۆتن\nوان چەند کەلام ب پێکڤە گۆتن\n\n\nپەروانەئێ گۆ: تو خوەش دەلیلی\nشەمعێ وهە گۆ: تو خوەش خەلیلی\n\n\nپەروانەئێ گۆ: تو رەهنمایی\nشەمعێ وهە گۆ: تو جانفەزایی\n\n\nپەروانەئێ گۆ: تو دلفرووزی\nشەمعێ وهە گۆ: تو سینە سووزی\n\n\nپەروانەئێ گۆ: تو چارەسازی\nشەمعێ وهە گۆ: تو دل نەوازی\n\n\nپەروانەئێ گۆ: تو پادشاهی\nشەمعێ وهە گۆ: تو قبلەگاهی\n\n\nپەروانەئێ گۆ: تو حوورێ زاتی\nشەمعێ وهە گۆ: تو نوورێ زاتی\n\n\nوان تەشنە لەبێ د بێ تەکەللوف\nوان سووختەئێ د بێ تەسەرروف\n\n\nئەڤ ڕەنگ دکرن ب یەک ڤە سوحبەت\nلێک عەرز دکرن کەمالێ ئولفەت\n\n\nدایین و ستی و ئەو پەرستار\nئەو بەندی و حەبسی و گرفتار\n\n\nسەرگەرم بوویین ب گوفت و گۆیێ\nسەرمەست بوویین ژ بهن و بۆیێ\n\n\nوان گۆتە مەمێ کو ئەی جەگەرخوون\nئەم هاتنە دا نەبی تو مەجنوون\n\n\nزین بوو سەبەبێ جونوونیا تە\nمیر بوو سەبەبێ زەبوونیا تە\n\n\nمیر بوو ب تە ڕا خودان تەرەححوم\nزین هات و د گەل تە کر تەکەللوم\n\n\nگەر تەشنەئی ئەڤ هە ئابێ حەیوان\nوەر خەستەئی هاتە سەر تە لوقمان\n\n\nمەجنوونی خوە هاتە با تە لەیلا\nگەر وامقی ها ژ بۆ تە عەزرا\n\n\nگەر بولبولی گول ژ بۆ تە حازر\nنیلۆفەری مهر بوویە نازر\n\n\nپەروانەئی شەمع وێ ئەییسا\nوەر موردەئی هاتە سەر تە عیسا\n\n\nدیوانە مەبە ب ڤی هەوایی\nبێگانە مەبە تو ئاشنایی\n\n\nحوورا کو تە جان ودل د دەس بوو\nزینا کو تە دائما هەوەس بوو\n\n\nچاوا تە دڤێ وە هاتە با تە\nدونیایە فەنایە هات و باتە\n\n\nئەرزان مەفرۆشە عومرێ زائع\nبیهودە مەبە ل جانی بائع\n\n\nجاما ئەجەلێ حەتا بنۆشی\nنابینی ژ بۆ خوە جانفرۆشی\n\n\nدیسان خوە ب عەقلی ئاشناکە\nزنجیرێ جونوونیێ رەها کە\n\n\nلەورا ڤەکرن مە قەید و زنجیر\nڕابی ب مە ڕا بچینە پێش میر\n\n\nساحب کەرەمە خودان عەتایە\nزللا وی سها پەڕێ هومایە\n\n\nڤێکدانە ژ بۆ تە یار و ئەحباب\nحازر کرنە بسات و ئەسباب\n\n\nسابت قەدەمە ل دەعوەتا تە\nڕوو دایە تە بەخت و دەولەتا تە\n\n\nدەر حال دەما بچی موقابل\nدێ بۆ تە بکەت مورادێ حاسل\n\n\nچاوا تە ژ وی مورادە دلخواز\nئەو ڕەنگ تە دێ بکەت سەرەفراز\n\n\nوەقتێ کو مەمێ بهیستن ئەڤ پەند\nئەڤ ڕەنگەهە گۆ: ئەوێ هونەرمەند\n\n\nئەز ناچمە حەزرەتا چو میران\nئەز نابمە بەندەئێ ئەسیران\n\n\nئەڤ میر و وەزیرییا مەجازی\nئەڤ شەعبەدە و خیالبازی\n\n\nبالجمله بەتال وبێ بەقانە\nبێ عاقبەتن هەمی فەنانە\n\n\nمیرێ کو مرن هەبت نە میرە\nمەعزوولی هەبت ئەوێ ئەسیرە\n\n\nئەم چوونە حوزوورێ میرێ میران\nوی حاکمێ حاکم و فەقیران\n\n\nشاهنشەهێ میر و پادشهان\nبەخشەندەئێ توهمەتا گوناهان\n\n\nئێ چێکری نەینکا جەمالێ\nتیرا خوە نوما ب زولف و خالێ\n\n\nفانووسێ بەدەن کری موتەللا\nتێدا ژ مە ڕا کری موجەللا\n\n\nئەو میر و حەکیمە ذوالجلالە\nبێ عەزل و تەغەییور و زەوالە\n\n\nتەزویج کرن د عالەما غەیب\nتەئیید کرن ب ئەمرێ لا ریب\n\n\nباکوورەئێ باغێ عزز و نازین\nسەد شوکر کو بکر و سەرفەرازین\n\n\nحاشا کو د ڤی سەرایێ فانی\nبێ جەننەتێ عەدنێ جاودانی\n\n\nحەیوان سفەت ئەم بکین زنائێ\nبیهوودە د مەسکەنێ فەنائێ\n\n\nتەڕ دامەن و سەرنگوون و مەردوود\nشەرمەندە بچینە پێش مەعبوود\n\n\nمەعبوود ژ بۆ مە حوور و غلمان\nتەزیین کرنە د باغێ رزوان\n\n\nئەو مونتەزرن ل رحلەتا مە\nفەخرێ دکن ئەو ب دەعوەتا مە\n\n\nلێ جەننەتێ عاشقان جودایە\nمیعادێ لقائێ کبریایە\n\n\nعالیترە ئەو ژ باغێ رزوان\nناکونجنە وێ چو حوور و غلمان\n\n\nهیڤی دکن ئەم ئەوی ژ مەعبوود\nنینن مە ب غەیری وی چو مەقسوود\n\n\nگاڤا ئەوی کر تەمەننی ئاخر\nدەرگاه ڤەبوو ل بەر وی حازر\n\n\nتەیرێ کو قەفەس ل بەر ڤەبوویی\nئەو ڕەنگە فڕی وەکی نەبوویی\n\n\nدەستێ خوە ژ قەیدا گل کشاندن\nچەنگێ د دلێ خوە ڕاوەشاندن\n\n\nشەهباز ژ قەیدێ مەرکەزا فەرش\nپەرواز کر و گهشتە ذی العرش"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەعزیە و ماتەم و مەرسیە و شیوانا مەمێ شەهیدە، مرنا بەکرێ شەقی ب دەستێ تاجدینێ سەعیدە", "poem_description": "", "poem_text": "ئەو مەئتەمیێ کو با خەبەر بوو\nئەڤ ڕەنگە ژ بۆ مە نەوحەگەر بوو\n\n\nگۆ: جان کو ژ حەبسێ تەن جودا بوو\nفەریاد و فغان ژ شەهری ڕابوو\n\n\nبوو وەلوەلە و فغان و زاری\nبوو زەلەزەلە و بەزین هەواری\n\n\nبوهتان ژ مەزن حەتا بچووکان\nنسوان و کەچ و بەنات و بووکان\n\n\nئەعیان و ئەکابر و ئەعالی\nمیرزا و رەوال و لائوبالی\n\n\nیەک فەرد نەما د شەهری دلخوەش\nبالجمله د سەرخوەش و موشەووەش\n\n\nڤێکڕا دبەزین ب سەر مەمێ ڤە\nوان دەرد دبرن ب سەر غەمێ ڤە\n\n\nتاجدین و بەکر ب ئتتفاقی\nبوون هەردو ل عەردەکی مولاقی\n\n\nگۆ: ئەی سەبەبێ فەسادێ عالەم\nشەیتان سفەتێ ل شەکلێ ئادەم\n\n\nئەی باعسێ فتنە و فەسادان\nوەی مانعێ مەقسەد و مورادان\n\n\nئەی پەردەدڕێ مەمێ و زینێ\nوەی داغ کەشێ ل سەر برینێ\n\n\nئبلیس و خەبیس و پوڕ نەدامەت\nبەس نینە ل من تە کر قیامەت\n\n\nدەر حەققێ مەمێ سەقەت خەبەر دا\nحەتتا کو ل من تە مەم ب دەر دا\n\n\nئەڤ چەندە مونافق و نەیاری\nهێژا تو ب چاڤێ من دیاری\n\n\nمەم دێ بمرت تو دێ بمینی\nهێژ خوەش بگەڕی ل ڕوو زەمینی\n\n\nحازر وی بەکر د عەردی ڕاکر\nجسمێ ب بەلا ژ جان جودا کر\n\n\nگاڤا کو گهشتە سەر برایی\nنوورەک وی نەدی د وی چرایی\n\n\nتاجدین ژ سەرێ خوە تاج و تۆمار\nهاڤێتنە سەر لەشێ مەمێ ژار\n\n\nدین بوو ژ تەحەسسورا برایی\nهەر چی کو ددی وی ئە ژدەهایی\n\n\nفی الحال دکر کو وی فەنا کەت\nتەشبیهی بەکر د عەردی ڕا کەت\n\n\nقەت کەس نەدشێ ببت موقابل\nبێ شوبهە ب وی دبوویە قاتل\n\n\nناچار خەبەر برن ژ بۆ میر\nمیر هات و ل پ ێ وی بەست زنجیر\n\n\nگاڤا کو جەنازە وان هلانین\nشاهد کو ژ مەشهەدێ دەرانین\n\n\nمەشهوود بوویین ل وان عەلامەت\nڕابوو ل خەلائقان قیامەت\n\n\nدێوێ کو ڤەبەستی وان ب تەدبیر\nبزداندی ل بەر خوە قەید و زنجیر\n\n\nزنجیر و کەمەندا وی شکینان\nدەروازە و پەردە وی هلینان\n\n\nئە ژدەر ژ مەغارەئێ کو بەر بوو\nدەر حال بەزی د نەعشێ وەر بوو\n\n\nتابووت ل سەر سەرێ خوە دانی\nئەفغان دگهاندە ئاسمانی\n\n\nهندی کو د شەهری ئادەمی بوون\nتێکدا د لباسێ مەئتەمی بوون\n\n\nهندی کو هەبوون د شەهری مەشهوور\nخاتوون و موخەددرات و مەستوور\n\n\nگیسۆ ڤەکرن ب تایێ تەربۆش\nسەر تا ب قەدەم هەمی سیەه پۆش\n\n\nبێ مەعجەر و بورقوع سەرەنداز\nڕەش گرتی ژ بۆ مەمێ ب دلخواز\n\n\nنەییاحە و مهرەبان و دایین\nگۆیندە ب نالە شوبهی گۆیین\n\n\nوان مەرسیەدا ستران ب ئاهەنگ\nزین ڕابوویە پێ ب قامەتا شەنگ\n\n\nناهید سفەت ل دەنگێ سازێ\nرەققاس د چوویە بەر جەنازێ\n\n\nدام و دەد و ئادەمی و مووران\nدار و بەر و جامد و تویووران\n\n\nبالجمله ژ بۆ مەمێ دنالین\nهەر یەک ب مەقامەکێ دکالین\n\n\nتەلپێ ڕەشێ وان سیاه پۆشان\nرەه شوبهەتی عەورەکێ خورووشان\n\n\nئەو چەند ژ عارزێ د گولگوون\nڤێکڕا دوەرین سرشکێ پوڕ خوون\n\n\nگۆیا کو د فەسلێ نووبهاری\nباران ل گولشەنان دباری\n\n\nئەڤ مەئتەم و ئەڤ سیاه پۆشی\nئەڤ چارشەڤ و ئیزار و پۆشی\n\n\nبوهتان وی زەمانی کرنە عادەت\nبوو رەسمێ قەدیم و تا قیامەت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ئلتماس و ئستدعایا زینێیە ژ بۆ بەکرێ موفسد ڕا عوزرخواهیا وێ یە ژ بۆ ئەوێ مولحد ڕا", "poem_description": "", "poem_text": "وەقتێ وەکوو چوونە سەر مەزاران\nوان دی مریەک د نێڤ دو داران\n\n\nهاڤێتنە عەردی شوبهی موردار\nبێ نەوحەکەر و خودان و خەمخوار\n\n\nپوڕسین: عەجەب ئەڤ چ بێ نەوایە؟ \nگۆتن: بەکرێ خودان جەزایە\n\n\nتاجدین ژ ڕووێ دنێ فەنا کر\nعالەم ب فەنائیا وی شا کر\n\n\nراوی وهە گۆتە من روایەت: \nزینێ کو بهیست ئەڤ حکایەت\n\n\nئەڤ ڕەنگەهە گۆتە میر و تاجدین: \nئەی شاه و وەزیرێ عزز و تەمکین\n\n\nئەز هێڤی دکم نەکن عنادێ\nدەر حەققێ ڤی مەنبەعێ فەسادێ\n\n\nلەورا کو خودانێ ئنس و جانان\nوی خالقێ ئەرز و ئاسمانان\n\n\nڕۆ ژا ئەوی حوب دا حەبیبان\nهنگی ئەوی بوغز دا رەقیبان\n\n\nمەوجوود کرن دەما ژ مەعدووم\nئەم پێکڤە د لازمن د مەلزووم\n\n\nئەم سۆرگولن ئەو ژ بۆ مە خارە\nئەم گەنجن و ئەو ژ بۆ مە مارە\n\n\nگول حفز دبن ب نووکێ خاران\nگەنجینە خودان دبن ب ماران\n\n\nژەووەلڤە ئەگەر چ وی جەفا کر\nئاخر ب مە ڕا ئەوی وەفا کر\n\n\nزاهر وی ئەگەر موخالەفەت کر\nباتن ب مە ڕا موافەقەت کر\n\n\nگەر ئەو نەبوویا د نێڤ مە حائل\nعشقا مە دبوو بەتال و زائل\n\n\nوی گەر چ ژ بۆ خوە ڕا خەراب کر\nدەر حەققێ مە وی قەوی سەواب کر\n\n\nئەو بوو سەبەبێ حەقیقەتا مە\nداخل گەڕیا تەریقتا مە\n\n\nئەو ژی د ڕیا مە دا شەهیدە\nتەحقیق بکن کو ئەو سەعیدە\n\n\nزنهار! ژ مەشهەدا کو مەم تێ\nئەلبەتتە ژ مەرقەدا کو ئەم تێ\n\n\nمەحرووم مەکن بەکر ئەمانەت\nئەم بوونە ب وی سەیی سیانەت\n\n\nگاڤا کو دچینە نێڤ سەعیدی\nکەلبێ مە بتن ل بەر وەسیدی\n\n\nئنسافە ژ بۆ خودانێ ئنساف\nئایینە دبیتن ئەڤ قەدەر ساف\n\n\nقەت مومکنە ئاب و ئابگینە\nئەڤ ڕەنگە نەکەت قەبوولێ کینە\n\n\nحاشا کو ب غەیری پوختەئێ عشق\nکلا کو سوایێ سوختەئێ عشق\n\n\nئەڤ چەندە ل ساحبێ جەفایێ\nئەڤ ڕەنگە کەسەک بکەت وەفایێ\n\n\nئەڤ تائفە مەرحەمەت سورشتن\nلەو لائقی نعمەتا بەحەشتن"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەجهیز و تەکفین و تەدفینا مەمێ مەحروومێ غەمگینە، هەمنەفەس و هەمقەفەس بوونا ب فەوتا زینا نازەنین و غەمڕەڤینە", "poem_description": "", "poem_text": "القصه شەهیدێ عشقێ جەللاد\nمەقتوولێ ستەم قەتیلێ بێ داد\n\n\nئەو کوشتەئێ جورم و بێ گوناهی\nتەشبیهی بەراتێ پادشاهی\n\n\nمەنشوور کرن ب نوورێ پاکی\nمەستوور د نێڤ قوبوورێ خاکی\n\n\nئەو دوڕ ب خەزینەئێ سپارن\nئەو مار ل بەر پیان ڤەشارن\n\n\nدایناندنە بەر سەری عەلامەت\nیەعنی ئەڤە سەروەرێ قیامەت\n\n\nسەرخەیلێ قەبیلێ پاکێ بازان\nسەردارێ جەمیعی سەرفەرازان\n\n\nزین هات و ب قامەتا سەنەوبەر\nبوو سەروێ ل سەر وی سایە گوستەر\n\n\nبێ پەردە مسالێ نەی دنالی\nهێستر دوەرین علی التوالی\n\n\nعەینی تە دگۆ د فەسلێ نیسان\nدەریا ڕ ژیا ژ عەوری دیسان\n\n\nباران کو ل توربەئێ دباری\nهەر دانە دبوونە دەه مراری\n\n\nهەردەم کو دکر ژ دەردێ دل ئاه\nوان مەئتەمیان نعوذ بالله\n\n\nڤێڕا ب نەوا دگرتن ئاهەنگ\nهەر نەه فەلەکان ب سەر دکر دەنگ\n\n\nجوندی و سوپاهی و ئەمیران\nدەروێش و رەعییەت و فەقیران\n\n\nدلدار و شەپال و نازەنینان\nحووری و پەری و غەم ڕەڤینان\n\n\nڤێکڕا دکرن هەوار و هەر کەس\nئەفغان دگهانە چەرخێ ئەتلەس\n\n\nزینێ کو نەما قوام و قووەت\nنالی بریان و کەت ژ قودرەت\n\n\nڕوونشت ل بەر سەرێ مەمێ ژار\nمەم کر ب تەکەللومێ خەبەردار\n\n\nکای مالکێ مولکێ جسم و جانی\nئەز باغچە و تو باغبانی\n\n\nباغێ تە گهاندی بێ خودانە\nبێ ڕوویێ تە ئەو ژ بۆ چڕانە\n\n\nئەڤ خال و خەت و عوزار و گولزار\nئەڤ حوسن و جەمال و باغێ روخسار\n\n\nبادامێ سیاه و چەشمێ شەهلا\nنار وبه و سیبێ شاخێ بالا\n\n\nخوەش ڕەنگ و ب لەززەت و ب تامن\nبێ شوبهە ل غەیری تە حەرامن\n\n\nنەخلا بەدەنا خوە ڕاوەشینم\nڤی مێوەئی جوملە داوەشینم\n\n\nڤان سونبول و لالەئێ د غەررا\nرەیحان و بنەفشەئێ موتەررا\n\n\nیەعنی کو عوزار و زولف و خالان\nیا قەنج ئەوە ئەز بدم ب تالان\n\n\nمانەندی گولان لباسی کەرکەم\nئاخ و خوەلیێ ب سەر خوە وەرکەم\n\n\nزولفان هەمی تا ب تا بکێشم\nحەققێ منە جا ب جا ب ئێشم\n\n\nئەڤ باغ و بوهار و بەرک و ئەسمار\nئەنوار و شوکووفە جەمعێ ئەزهار\n\n\nنەزرا نەزەرا تە بوون ب جارەک\nوەقفا بەسەرا تە بوون موبارەک\n\n\nتالان بکم ئەز ئەوان تەمامی\nدا بەهرە نەخۆن ژ وان چو عامی\n\n\nلێکن خوە ب خوە دکم تەسەوور\nبەلکی تو ل من ببی تەغەییور\n\n\nئەڤ جەزعە نەبت ل با تە مەقبوول\nترسم کو تو من بگێڕی مەسئوول\n\n\nتەرکیبێ وجوودێ جسم و جانن\nمولکێ د تەنە نە بێ خودانن\n\n\nنوقسان ببتن ژ حوسنێ موویەک\nبەلکی کو بکی ل من تو سوویەک\n\n\nگاڤا کو ل من بکی عتابێ\nزانم کو نەشێم بدم جەوابێ\n\n\nنێزیکە ببم وەکی تە مەدهووش\nها وەقتە د گەل تە بم هەم ئاغووش\n\n\nلائق ئەوە تەی بکم بساتێ\nپاکیزە ببم ژ ئختلاتێ\n\n\nیا قەنج ئەوە هەر ب ڤێ جەمالێ\nئازوردە نەکم قە زولف و خالێ\n\n\nتەسلیم بکم ئەمانەتێ حەق\nتەفویزی تە بم ب خەمل و رەونەق\n\n\nئەڤ ڕەنگە ئەدا کرن حەقائق\nبزداندن ل عالەمێ عەلائق\n\n\nهەمبێز د مەرقەدی وەرانی\nبێزار نەما بەدەن ژ جانی\n\n\nدەستێ خوە ب دل ژ جانی شوشتن\nگۆیا کو شەمال بوو ڤەکوشتن\n\n\nرووحا خوە شهاندە پێش باری\nجسمێ خوە سپارە وی مەزاری\n\n\nوان مەئتەمیێ د دل بریندار\nتەکرار ژ نووڤە کرنە هاوار\n\n\nئەفغان ژ جانێ حازرینان\nفەریاد نهاد نازرینان\n\n\nسێ ڕۆ ژ و شەڤان ژ فەرشێ غەبرا\nپەیوەستە دچوونە عەرشێ ئەعلا\n\n\nحەتتا وەکوو زین ب رەسم و ئایین\nتەجهیز کرن وەکی دزانین\n\n\nلەحدا کو مەمێ مەلەک نەزەر تێ\nیەعنی سەدەفا کو ئەو گوهەر تێ\n\n\nئەو چەند ل سەر گرین ب زاری\nبارانێ سرشکێ لێ دباری\n\n\nئەو چەند ل سەر بووین گوهەربار\nسەر لێ ڤەکرن ژ نووڤە تەکرار\n\n\nئەو هەردو گوهەر د دورجەکێ دا\nئەو شەمس و قەمەر د بورجەکێ دا\n\n\nبێ واستەوان کرن موقارن\nبێ فاسلە ئەو ب هەڤ سپارن\n\n\nحاسل ڤەکرن ژ نووڤە سندووق\nمیر گۆتە مەمێ: ژ بۆ تە مەعشووق\n\n\nسێ جار ژ قالبی سەدا هات\nئاواز ب لەفزێ «مەرحەبا» هات! \n\n\nهەمیان کو بهیست سررێ تەحقیق\nبالجمله کرن ب عشقێ تەسدیق\n\n\nتەحسین و سەد ئافەرین ژ وان ڕا\nقەت مەیلێ دنێ نەبوو ژ وان ڕا\n\n\nئالوودە نەبوون ب خاک و خاشاک\nئەڤ بوو ئەسەرا مەحەببەتا پاک\n\n\nپاکیزە و پاکباز ئەو چوون\nدووشیزە و سەرفراز ئەو چوون\n\n\nلەب تەشنە و بەر ژ هەڤ نەخواری\nحەسرەت زەدە چوونە پێش باری\n\n\nخوەش عەیش کرن ب عشقێ والله\nخوەش پێکڤە مرن تبارک الله\n\n\nهەرچی ب جوانی شوبهی زینێ\nتەبدیل بکەت ب عشقێ ژینێ\n\n\nیا مسلی مەم ێ ب عشقێ سەر دەت\nعەیش و خوەشیێ ل ڕێ بدەر دەت\n\n\nئەلبەتتە مورادێ دێ هلینت\nهەرچی کو ئرادە دێ ببینت\n\n\nیا رەب ب کەلالێ عشقێ سادق\nیا رەب ب کەمالێ سدقێ عاشق\n\n\nیا رەب ب شرینییا جەمالێ\nیا رەب ب ئەڤینییا جەلالێ\n\n\nیا رەببی ب دەردێ هەجرێ جانگاه\nیا رەببی ب زەوقێ وەسلێ دلخواه\n\n\nیا رەب ب حەلاوەتا حەبیبان\nیا رەب ب عەداوەتا رەقیبان\n\n\nیا رەببی ب نازێ نازەنینان\nیا رەب ب نیازێ غەم گوزینان\n\n\nیا رەببی ب ئاڤێ چاڤێ بولبول\nیا رەب ب خوناڤێ ناڤێ سۆرگول\n\n\nیا رەببی ب ئەشکێ ئالێ مەجنوون\nیا رەببی ب ڕوویێ لەیلێ گولگوون\n\n\nیا رەب ب مەمێ ووێ ئەڤینێ\nیا رەب ب تەحەسسورا ل زینێ\n\n\nوەقتێ کو جودا دکی ژ جانی\nبێ بەهرە نەکی ژ عشقێ خانی\n\n\nیەعنی ژ و لایەتا موحەممەد\nمەحرووم نەکی تو یا رەب ئەحمەد\n\n\nچاوا ژ نوببوەتێ ب قالە\nمەتلەب ژ و لایەتێ وی حالە\n\n\nدائم ئەوی گوفتوگۆ وەلایە\nلێکن ئەوی جوست و جوو بەلایە\n\n\nقەولێ د وی سەر ب سەر گوزافن\nفعلێ د وی جملً خلافن\n\n\nزاهر ژ وە ڕا سەلیسە گوفتار\nباتن ب وە ڕا خەبیسەکردار\n\n\nمانەندی مەمێ ئەوی مەرنجان\nتەشبیهی بەکر ببەخشە قەنجان"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "تەسویلێ تەفاوت و ئختلافێ خلقەتە تەمسیلێ تەقازایێ سرشتێ تینەت و فترەتە", "poem_description": "", "poem_text": "حکمەت ئەوە ئەو ژ دارێ دونیا\nچوون سەیر کرن سەرایێ عوقبا\n\n\nوان تەرک نەدا جبللەتا خوە\nهەر یەک خولقین ل خلقەتا خوە\n\n\nیەعنی کو ل سەر مەمێ و زینێ\nشین بوو ژ زراعەتا ئەڤینێ\n\n\nروسکین دو عەدەد نهالێ سەرکەش\nڕابوون ب هەوا ڤە هەردو سەرخوەش\n\n\nیەک سەرو سهی و یەک سەنەوبەر\nسەر سەبز و لەتیف و سایە گوستەر\n\n\nوان دەست د گەردەنێ د یەک ڕا\nقەددا خوە درێژکرن ب یەک ڕا\n\n\nشین بوو ژ ئەوێ بەری ژ خێرێ\nدارەک لقیافەتا کنێرێ\n\n\nئەو دار ژ راحەتێ بەری بوو\nمانەندی خودانی ب ستری بوو\n\n\nڕابوو خوە گهاندە هەردو داران\nبوو مانعێ وەسلێ هەردو یاران\n\n\nراحەت وی نەشێ بکەت مودارا\nخەسمانەئی کر وی ئاشکارا\n\n\nدیسان خوە گهاندە وان حەبیبان\nئەو لێ پچیا وەکی رەقیبان\n\n\nحاسل ل فورووع ئەگەر ئوسوولان\nئەو لێ فەتلی وەکی فوزوولان\n\n\nخەلقێ کو ب ئەسلی بەد سرشتن\nئەو ئەسل ژ وان قە تێتە شوشتن\n\n\nچل سالی تو حەنزەلێ بچینی\nسەد ئاڤ بدی ب هنگڤینی\n\n\nپەروەردە بکی ب ئافتابێ\nهەردەم بڕەشینی لێ گولابێ\n\n\nهەر ڕۆ ژ رەها وی لێ ب کەر کی\nوێ فاسلەئێ تژی شەکەر کی\n\n\nخدمەت بکری تو هندووانە\nئەو بۆ تە دبیتە هندووانە\n\n\nدا فکر نەکی دەما کو بەر دت\nئەو غەیری ژ تەحلیێ سەمەر دت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "مسالێ سەرەنجامێ بەنی ئادەم و مال نە ب حەسەب زاهرێ سوورەتێ حالە بەلکی موتەعەللقێ باتنێ مەعنا و مەوقووفێ مەشییەتێ «ذوالجلاله»", "poem_description": "", "poem_text": "ئاگاه ژ حالێ دەور و ئەییام\nئەڤ ڕەنگەهە گۆتە من سەرەنجام\n\n\nگۆ: پیرەکێ مهردارێ عاشق\nقەولێ وی ژ ڕەنگێ سوبحێ سادق\n\n\nوەقتێ وەکوو ئەو دبوو موراقب\nرووحا وی دبوو ل جسمی غالب\n\n\nئەسرار دبوون ل وی دیاری\nنێچیر دکر ل عەرشێ باری! \n\n\nغائب کو دبوو ژ عالەما گل\nغالب کو دبوو ل عالەما دل\n\n\nقەلبێ وی ژ سررێ لەوحێ مەحفووز\nهەر لەحزەدبوو ب کەشفێ مەحفووز\n\n\nزاهر کو دبوون ژ وی کەرامات\nئاگەه دکرن خودان مەقامات\n\n\nوی پیری ب خەون ئەگەر ب ئلهام\nئەڤ ڕەنگەهە کر حەقیقەت ئعلام\n\n\nگۆ: چوومە دیارێ باغێ رزوان\nمن دی دو هەزار حوور و غلمان\n\n\nبالجمله د قەسرەکی عەلەمدار\nئەو قەسر بتون ژ دوررێ شەهوار\n\n\nیەک شوبهی بەکر ب تاج وبن پەڕ\nوەستایە ل بەر دەری موقەررەر\n\n\nچۆگانەکی حەیزەران د دەس بوو\nئەمما م نزانی ئەو چ کەس بوو\n\n\nمن گۆتە وی: ئەی خودان مەراتب\nئایا تو خودانی یان حاجب؟ \n\n\nگۆ: شەیخ تو ما نزانی کیمە؟ \nئەز ئەو بەکرێ کو قاپۆچیمە! \n\n\nئەز موشتەرکێ مەمێ و زینم\nلەو لێرەهە ئاستان نشینم\n\n\nئەڤ قەسرە کو هەشت تەبەق عەیانن\nیەک یا منە حەفت تەبەق د وانن\n\n\nئەز لێرە ئەمین و دەست ب دارم\nلێکن د ڤی مولکی حوسسەدارم\n\n\nهەر چەند ب شەکلی پاسبانم\nئەمما ب مەکان شەریکێ وانم\n\n\nمن گۆتە وی: ئەی نکو سەرەنجام\nوازح بکە حالی بۆ من ئعلام\n\n\nهەر چەند کەرەما کەریمی عامە\nباری ب چ دا تە ئەڤ مەقامە؟ \n\n\nگۆ: شەیخ تو هێ ژ نەبوویی عارف\nئەمما د دنێ تو بوویی واقف\n\n\nئەز گەر ب خەبەر رەقیبێ وان بووم\nلێکن ب نەزەر حەبیبێ وان بووم\n\n\nمن ئەو ژ دنێ ب پاشڤە کێشان\nموعتاد کرن ب دەرد و ئێشان\n\n\nخوەشیا د دنێ ل وان ب دەر دان\nمونقاد کرن ب داغ و دەردان\n\n\nئەو چەند م دانە وان سیاسەت\nحەتتا وەکوو بوون خودان ریاسەت\n\n\nلەورا م ل زەررێ وان خەبەر دا\nحەتتا کو سەرێ خوە تێ ب دەر دا\n\n\nئەڤ هەردو جهان ب هەڤ هەوینە\nئەڤ زەررە ل زەررێ هەڤ قەوینە\n\n\nحەتتا وەکوو بەر نەدی تو یێکێ\nنابینی چو لەززەتێ ژ یێکێ\n\n\nئەو زەررە ب وان م دایە بەردان\nکێشایە ب ئاسمان ژ عەردان\n\n\nمن دائیە وان بتوون بەحەشتەک\nوان دائیە من ژ باغی خەشتەک\n\n\nشەیخ مایی ل گوهتنا وی گوهدێر\nگۆ : ئەی شەقییێ تە عاقبەت خێر\n\n\nتاجدین کو تو کوشتی بێ جنایەت\nباری ب وی ڕا چ کر عنایەت؟ \n\n\nگۆ: عەفو کر ئەو جەنابێ باری\nبوو جەننەتی و نەچوویە ناری\n\n\nخەللاقی خەرابی و خەبیسی\nبەخشینە وی جەننەتی نڤیسی\n\n\nعالەم کو ب دەست خەرابیا من\nعاجزکری بوو فەسادیا من\n\n\nکوشتم وی ژ بۆ نزامێ عالەم\nبۆ راحەتیا عەوامێ عالەم\n\n\nزاهر وی ئەگەر چ کر قەباحەت\nباتن بووە راحەت ئەو قەباحەت\n\n\nشۆلن هەنە زاهراً خەرابن\nفعلن هەنە سورً سەوابن\n\n\nیەک عەدلە ل سوورەتێ جەفایێ\nیەک قەهرە د کسوەتێ وەفایێ\n\n\nلێ پەردە کەشێ رومووزێ حکمەت\nبێ سڕ نەکر ئەو کونووزێ قسمەت\n\n\nتەوزیع نەکر ل عامێ ناسان\nمەخسووس ئەوی دا نەدیم و ناسان\n\n\nئەو سڕ وی نەکر ژ بۆ مە مەعلووم\nهن موحرمن و هنەک د مەحرووم\n\n\nسەد شوکر ئەزێ خەراب و تاجدین\nمەحزا ب تەعەللوقا مەم و زین\n\n\nمەحرووم نەبوون ب پوڕ گوناهی\nبوون مەزهەرێ رەحمەتا ئیلاهی\n\n\nئەی دۆست ب دل بە یارێ قەنجان\nیا قەنج ببی نەیارێ قەنجان\n\n\nئەو قەنجن و قەنجییێ دزانن\nلەورا کو خەرابییێ نزانن\n\n\nهندی کو بکی ب وان جەفایێ\nئەو دێ بگەڕن ب دل وەفایێ\n\n\nزنهار! مەبە موحب خەرابان\nنە دۆست ونە دو ژمنێ کلابان\n\n\nگەر دۆست بی دێ بکن تە مردار\nوەر دو ژمنی دێ بکن بریندار\n\n\nئەڤ هممەتە خاسێ عاشقانە\nئەڤ مەرتەبە راهێ سادقانە\n\n\nخەلقێ کو وەکی بەکر شەقینە\nفعلێ د وی جوملە ناحەقینە\n\n\nیان شوبهەتی تاجدین د جەببار\nقەتتال و دلاوەر و جگەردار\n\n\nمەعفوو بکەتن کەرامەتا وان\nمەغفوور ببن ژ هممەتا وان\n\n\nتەقوییەتێ وان ببت مەدەدکار\nتەبعییەتێ وان بکەت سەزاوار\n\n\nئەڤ رەمزە حەقیقەتا لەتیفە\nئز عان بکە نوکتەئێ زەریفە\n\n\nئزعان بکە مەسئەلێ، مودەررس\nتەخمینێ مەساحەتێ، موهەندس\n\n\nدو ژمن کو ژ عشقێ بەهرەوەر بن\nبەس دۆست نە دێ د موعتەبەر بن\n\n\nئەڤ ڕەنگە تەعەللوقا رەقیبان\nبەس چەندە تەفەووقا حەبیبان\n\n\nخاسما کو موحب ببیتە مەحبووب\nئەو تالبێ حەق ببیتە مەتلووب\n\n\nحەققا کو تەنێ وی حەق دزانت\nقەت غەیری وی کەس ب حەق نزانت"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "ئسباتێ خەواس و کەمالێ جەوهەرێ عشقە کو کیمیایێ ئەکبەر و گوگرد ئەحمەرە ژ بۆ خودانی لەورا بەهیمی و دوڕندی و شەیتانیێ دکەتە مەلەک د نەفسا ئنسانی", "poem_description": "", "poem_text": "ئەی موستەمعێ مسال و تەسویل\nوەی موجتەهدێ قیاس و تەئویل\n\n\nخانی کو ژ جامێ عشقێ دین بوو\nئەو شۆڕە شەراب پێ شرین بوو\n\n\nئەو چەند ڤەخوار ئەوێ نەهشیار\nئاگاهی نەما ئەوی ژ گوفتار\n\n\nمەستانەیە ئەو ب کەیفێ مەئموور\nدیوانەیە ئەو ب عورفێ مەعزوور\n\n\nمەخموورە و بادەنۆش و سەرخوەش\nلەو بادە فرۆشە و موشەووەش\n\n\nهەرچی کو دبێژتن هەوایە\nگەر گوه بدنێ نەوایێ نایە\n\n\nئەو نەی نە حەلال و نەی حەرامە\nبێ پەردەیە لێ نە بێ مەقامە\n\n\nکوردی عەرەبی دەری و تازی\nتەرکیب کرن ب هەزل و بازی\n\n\nهندەک ژ فەسانەئێ د بوهتان\nهندەک د بەهانەهێن د بوهتان\n\n\nبوهتی و مهەمەدی و سلیڤی\nهن لەعل و هنەک ژ زێڕ و زیڤی\n\n\nخەرموهرە و مۆرک و مراری\nهندەک د شەفاف وهن د تاری\n\n\nتەرسیع کرن وەکی بچووکان\nئینانە ب قەیسەری و سووکان\n\n\nهن قسسە وهن ژ وان مسالن\nهندەک د حەرام وهن حەلالن\n\n\nهەر قسسە ژ حسسە بەهرەمەندن\nهەر ئەمسلەگەر بزانی پەندن\n\n\nلێکن وی غەرەز ژ گوفت و گۆیێ\nمەقسوود ژ هندە جوست و چویێ\n\n\nزاهرکرنا جەمالێ عشقە\nسابت کرنا کەمالێ عشقە\n\n\nعشق ئایینەئێ خودان نومایە\nخورشید سفەت خودان زیایە\n\n\nغافل مەبە ژ عشقێ فی الحقیقه\nئەی راهرەو أقرب الطریقه\n\n\nخوەش جەوهەرە جنس کیمیایە\nقەدرێ وێ بزان گران بهایە\n\n\nتەبعێ وەکوو سفر وبێ جەلانە\nقەلبێ وەکوو قەلپ ویا قەلانە\n\n\nئەڤ جەوهەرە وان دکەت موتەللا\nئەڤ سەیقەلە وان دکەت موجەللا\n\n\nهەرچی کو کەسەک بکەت ئرادە\nیا عشق موریدە یا مورادە\n\n\nئایینەئێ عەکسێ بێ مسالە\nگەنجینەئێ سررێ بێ زەوالە\n\n\nکەس نینە ژ عشقێ بێ ئەسەر بت\nمومکن کو ژ زەوقێ بێ خەبەر بت\n\n\nهەر کەس ب قیاسێ هممەتا خوە\nدێ سەرف بکەت ئرادەتا خوە\n\n\nلێ ئەکسەرێ عامیان نەزانن\nنەفسا خوە ژ بۆ خوە ڕ ا نزانن\n\n\nنابالغ و ئەبلەه و سەفیهن\nیا زاهد و سووفی و فەقیهن\n\n\nئەو جاهل و ئوممی و سەفیلن\nبێ مورشد و رەهبەر و دەلیلن\n\n\nناچار دبن ل عشقێ بائع\nنەقدێ خوە ددن ب جنسێ زائع\n\n\nهن سەرف دکن ب عەیشێ دونیا\nهن پێ دکڕن سەرایێ عوقبا\n\n\nئەڤ هەردو جەلەب دبن زیانکار\nمەحرووم دبن ژ زەوقێ دیدار"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "بەیانێ مەراتب و مەدارجێ سولووک و وسوولێ «إلی الله» و مەراسمێ فەنایێ «فی الله» و بەقایێ «بالله»", "poem_description": "", "poem_text": "ساقی وەرە بێژە من چ لەونە\nئەڤ کەونە خیالە یان خەونە؟ \n\n\nتەعبیر مەکە کو ئەو بەتالە\nتەسویر مەکە کو ئەو خەیالە\n\n\nئاغاز ئەگەر چ ڕەنگ حەیاتە\nئەنجامێ حەیاتێ وی مەماتە\n\n\nیەعنی کو وجوود بێ وجوودە\nخوەش خلقەتە حەیف بێ خولوودە\n\n\nئەفلاک و عەناسر و مەوالید\nئەخلات و تەبائع و مەقالید\n\n\nڤێکڕا د بدیع الاشتراکن\nتێکدا د سریع الانفکاکن\n\n\nسەر رشتەئێ گەوهەرا بەقانە\nسەرمایەئێ عللەتا فەنانە\n\n\nهندەک د سەقیل وهن خەفیفن\nهندەک د خەفی وهن لەتیفن\n\n\nهەر چەند ژ بۆ مە ئەسل و بیخن\nهەر چار ژ بۆ مە ئاخشیخن\n\n\nئاگر ڤەمرت هەوا هەوایە\nئاڤ ئەر چکیا هەبا هەبایە\n\n\nئەفلاک مسالێ ئاسیا بن\nهەموارە ب چەرخ و ئنقلابن\n\n\nدەخلێ ل وی ئاشی ئادەمینە\nمەتموورەئێ ئەرزی ئاردەلینە\n\n\nئەو دانە ب نەوبەت و تەوالی\nدائم دڕ ژن ژ دەڤ جوالی\n\n\nهەرچی ڕ ژیا دبت موجەززا\nژێکڕا دبتن دبن موهەررا\n\n\nتەخمیر دکن ژ نووڤە تەکرار\nئەو قالبێ قەلبە قابل النار\n\n\nئەو چەند دکێشن ئەو سیاسەت\nرازینەب مەرتەبا نەجاسەت\n\n\nفی الجمله نە موردە ونە ئەحیا\nبەر موجبێ لا یموت و یەحیا\n\n\nإلا کو نەفیس و پاک تینەت\nیەعنی کو نوفووس نیک سیرەت\n\n\nدهقان ب خوسووسیەت هلینت\nوێ دانەئێ خاسه بچینت\n\n\nحەتا نەڕزت هلاک نابت\nنارسکت و قەنج پاک نابت\n\n\nوەقتێ رسیا و بوویە خووشە\nوێ دێ بقوتن ژ بوویی تووشە\n\n\nئاشێ دەڤ و چەقچەقا زەبانان\nئاڤا دهەن و بەرێ ددانان\n\n\nئەو چەند ئەوی دەڤ ددن دهێرن\nئەو چەند د شەهرێ تەن دگێڕن\n\n\nئەو چەند دقوتن وێ ئەڤ عەمەلدار\nحەتتا وەکوو هوور ببت وەکی ئار\n\n\nحاسل کو ژ پاشی وان جەفایان\nدێ بێتە تەسەرروفا قوایان\n\n\nگەه جازبە باتنی ڤەکێشت\nگەه ماسکە بگڤشت ب ئێشت\n\n\nدێ هازمەبیت ئەوێ بکەت هەزم\nدەم دافعە بیت ئەوێ بکەت کەزم\n\n\nتەننورێ مەعیدە وێ ببێژت\nهەرچی کو خەرابە ژێ بڕێ ژت\n\n\nتەسعید بکن هەچی لەتیفە\nتەنزیل بکن هەچی کەسیفە\n\n\nپاشی ژ وێ ئەلتەفێ جودا کن\nتەمییز بکن ژ هەڤ بەلا کن\n\n\nتەبباخێ حەرارەتا غەریزی\nسەبباغێ مومەییزێ تەمیزی\n\n\nتەوزیع بکەت ل جسم و ئەعزان\nمەعموور ببت جهات و ئەرکان\n\n\nدیزا جەگەر و دلێ زوجاجی\nتەقتیر بکن مەیا مزاجی\n\n\nحاسل عەرەقا مەیا حەیاتێ\nتەقتیر کو بوو وەکی نەباتێ\n\n\nهێژا ژ زوهوورێ ڤان شوئوونان\nبوو قابلێ عالەما بوتوونان\n\n\nگەه غووتێ دخوت د بەحرا مائێ\nڕەنگین دبتن دەمەک د مائێ\n\n\nدەم عەقد دبت ژ بۆ وی تەرکیب\nتەسویر دبت ب نەزم و تەرتیب\n\n\nتەرکیب کو بوو مسالێ مەرجان\nبوو عەکس پەزیرێ پەرتەوا جان\n\n\nئەو جان چیە؟ موهجەیا نەباتێ\nئەو موهجەیە مەنشەئا حەیاتێ\n\n\nهندی وەکوو ساکنێ بوتوونە\nخامووشە و خوارنا وی خوونە\n\n\nوەقتێ کو ژ مەزرەعێ خەفایێ\nئەو سەبزەیێ تەر بکەت نومایێ\n\n\nوێ سەبزەئێ دەم ب دەم بخوونێ\nدێ ئاڤ بدن ژ پاشی بوونێ\n\n\nبارانێ ژ فەیزێ بت مەدەدکار\nئەو دانە دبیتە نەخلێ بێ بار\n\n\nسەرسەبرز دبت ژ بەرگ و باران\nگەر لێ بوەرت ژ فەیزێ یاران\n\n\nئەو سەبز کو بوو نهالێ سەرکەش\nسەرخوەش گەڕیا ژ مێوەئێ خوەش\n\n\nئەو مێوە دەما گها کەمالێ\nبوو مەزهەرێ پەرتەوا جەمالێ\n\n\nگەر لائقی عززەتا ئەمیرە\nوەر دەرخورێ حەزرەتا قەدیرە\n\n\nوێ هل دگرن ژ بۆ دیاری\nبێ واستەوێ دبەن دیاری\n\n\nفی الحال کو چوو دبیتە مەحبووب\nناڤێ وی ل وی دبیتە مەجزووب\n\n\nئەڤ نەخلە نە وافر الفروعن\nلێ زێدە د نادر الوقوعن\n\n\nوەر مایی وسان ل بەر هەوایێ\nئەو دێ چتە مەعسەرا جەفایێ\n\n\nلازم ئەوە پەڕوەشێ ببینت\nتەربییەتێ دەرخورش هلینت\n\n\nگەه پوختە ب ئافتابێ شەرعی\nگەه سوختە ب ماهتابێ وەرعی\n\n\nگاڤا پژیا گها کەمالێ\nوەقتا ڕ ژیا ژ سەر نهالێ\n\n\nحەتتا نەکەڤت ژ ئەوجێ عززەت\nحەتتا نەگەهیتە خاکێ زللەت\n\n\nئەو نابتە سالکێ تەریقێ\nوێ نابنە مەعسەرا حەقیقێ\n\n\nئەڤ ڕەنگەهە دەست ب دەست ب ڕێڤە\nئەو مەرتەبە مەرتەبە ب وێڤە\n\n\nئەو مێوە بخوت کەمالێ زەربەت\nئەو لوقمەئێ خوەش ببیتە شەربەت\n\n\nئەو شەربەت ئەگەر شرینە خامە\nوەر تەحلە و ترشە ناتەمامە\n\n\nحەتتا نە ب دەستێ پیرێ مەیخوەر\nئەو هلکەلتن د خوممێ ئەکبەر\n\n\nگاڤا کو د وێ ڤە کەل ب سەرکەت\nوەقتێ ژ خومێ مەزن ب دەرکەت\n\n\nیەعنی کو ژ کەسرەتا سفاتان\nئەو تەی بکەتن تەجەللیاتان\n\n\nالقصه ژ گەرمیا جەمالێ\nحاسل کو ب شەوکەتا جەلالێ\n\n\nجەوهەر کو تەمام موزمەحل بت\nتەشبیهی عەرەز کو مونفەعل بت\n\n\nگەرمییەتێ وان تەجەللیاتان\nوان موحرق و وان موقەوویاتان\n\n\nتەنزیل بکن ژ وێ غوبارێ\nتەسعید بکن ژ وێ بوخارێ\n\n\nخالس کو ببت ژ پاشی تەسعید\nهێژا دچیتە مەقامێ تەجرید\n\n\nجەوهەر ژ عەرەز کو بوو موجەررەد\nداتینتە بۆ تە ئێ موجەددەد\n\n\nئەو بۆ تە ئەگەر چ تەنگنایە\nسەحرایێ فەنایێ دل کشایە\n\n\nهەمڕەنگی سوراحی و پەیالە\nهندی وەکوو سۆرە یانە ئالە\n\n\nهێژا نەبوویە رەحیقێ مەختووم\nهێژا نەچوویە مەقامێ مەعلووم\n\n\nهندی ژ خوە وێ هەبت و وجوودەک\nنینن ژ خودێ ئەوی نموودەک\n\n\nبێ مەشرەبەئێ وەفایێ شاهی\nئەو ناچتە مەشرەبا ئیلاهی\n\n\nفانی نەبتن فەنایێ موتلەق\nنابینتن ئەو بەقأیێ بالحق\n\n\nفانیتی ژ بۆ وە ڕا بەقایە\nباقیتی ژ بۆ وە ڕا لقایە\n\n\nئەمما نە ب ئتتسال و ئلحاق\nبەلکی کو ب ئنفسال و ئتلاق\n\n\nئەڤ ڕەنگە دکەت مورادێ حاسل\nئانجا دبتە موریدێ واسل\n\n\nیا رەب چ دبت ژ بەر مە کۆران\nجارەک تو ڤەدی حجاب و تۆڕان\n\n\nبینەندە بکی ئەمێ د عاجز\nبێ پەردە وبێ حجاب و حاجز\n\n\nدەریایێ یەقین بکەت تەمەووج\nئەم ژی بکەرین دەمەک تەفەرروج\n\n\nئەڤ زەنن و گومان و علم و تەقلید\nتەبدیل ببن ب عەینێ تەوحید\n\n\nئەسباب و وەسیلە قەت نەمینن\nجارەک تە موسببی ببینن\n\n\nئیمان مە هەیە ب زاتێ واجب\nئمکانیەتا مە بوویە حاجب\n\n\nدیسان ژ مە هەر تو مە خەلاس کە\nیا رەب مە ژ بۆ خوە ڕا تو ناس کە\n\n\nئەڤ سەیر و سولووک و تەیێ مەنزل\nمەخسووسە ژ بۆ موریدێ موقبل\n\n\nکەنگی ژ مە ڕا دبت مویەسسەر\nخالق ژ ئەزەل نەکەت موقەددەر\n\n\nلەورا کو خەرابی و قەبوولی\nنینن ب فەزائل و فوزوولی\n\n\nعابد ب ریایەکێ هلاکن\nعاسی ب رجایەکێ دپاکن\n\n\nعالەم کو وەکی خیالێ زللە\nسانع ب خوە هادی و موزللە\n\n\nئەو تیننە مەنزەرا خیالێ\nئەو تێخنە پەردەیا دەلالێ\n\n\nلێ دایە مە جوزئێ ئختیاری\nنەفسا مە پەلید و حیلەکاری\n\n\nئەو ژی بریە ژ دەست مە ناچار\nئەم مانە و لەتفێ حەق مەدەدکار\n\n\nبەس قەنج ژ بۆ مە عامیان ڕا\nهەر ئەڤ بەسە بۆ مە عاسیان ڕا\n\n\nژەووەل ڤە خودێ ب حەق بناسین\nهەر چەند قوسوور و کێم و کاسین\n\n\nپاشی ب دلێ خوە ژێ بترسین\nدینێ خوە ژ عالمان بپرسین\n\n\nچاوا کو دبێژن ئەم وسا بین\nحەتتا کو ژ روو دنێ وەفا بین\n\n\nپالا خوە بدینە لوتفێ باری\nبەلکی مە ب بەخشتن ژ ناری"}, {"poet": "ئه‌حمەد کوڕی ئەلیاس کوڕی ڕۆستەم", "poet_description": "['ناو : ئەحمەد کوڕی ئەلیاس کوڕی ڕۆستەم', 'ناسناو : خانی', 'لەدایکبوون : ٢٣٥٠-٢٣٥١ی کوردی، شاری بایەزید', 'بەڵگە : «لەورا کو دەما ژ غەیبێ فەک بوو / تاریخ هەزار و شێست و یەک بوو» - مەم و زین', 'کۆچی دوایی : ٢٤٠٦-٢٤٠٧ی کوردی، شاری بایەزید', 'تەمەن : ∼ ٥٧ ساڵ', \"زانیاری زیاتر : <a target='_blank' rel='noopener noreferrer nofollow' class='link' href='https://ckb.wikipedia.org/wiki/ئەحمەدی_خانی'>ویکیپیدیا</a>\"]", "book": "مەم و زین", "poem_title": "خاتەمیا کتاب و نامەئێ د سوورەتێ ختابا دگەل خامەئێ هەرچەند غەرەز خەتم کەلامە لاکن ل موتەکەللمی ئیهامە", "poem_description": "", "poem_text": "ئەی راکبێ واقعێ پەیادە\nوەی عاشقێ سەفحەئێ د سادە\n\n\nئەی شاعرێ ساغر و نگوون سەر\nوەی ساحرێ ساخر و فوسوونکەر\n\n\nئەی هائمێ وادیا زەلالێ\nوەی غاویێ دەعوەیا کەمالێ\n\n\nئەی خامەئێ سەرتەراشێ بەد ڕەنگ\nبەس نامەئێ خوە قوماشێ خوەش ڕەنگ\n\n\nڕووڕەش کە ب ناڤێ خەتت و خالان\nبەد نام بکە ب بێ و دالان\n\n\nهندی وەکوو خەت غوبار و هوورە\nئەو خەت ژ لەتافەتێ نە دوورە\n\n\nگاڤا کو ژ ڕەنگێ مەشقێ پوڕ بوو\nیا شوبهەتی نەسخ و سولسێ گر بوو\n\n\nئەو ناسخێ نوسخەیا جەمالە\nبێ رەونەق و روهنی و کەمالە\n\n\nلازم ئەوە دلبەرێ د سادە\nخەت لێ نەبتن وەکی قلادە\n\n\nخوەش زینەتە خەت ل ماهێ روخسار\nهندی ل روویان نەبوویە هەڤسار\n\n\nئەی خامە تە ژی گەلەک درێژ کر\nئەڤ نامە بەسە تە پوڕ قرێ ژ کر\n\n\nهەر چەند کەلام شوبهی دوڕ بت\nبێ قەدر دبت دەما کو پوڕ بت\n\n\nنابینی ب قیمەتن جەواهر\nلەورا کو د هندکن د نادر\n\n\nسەهو و غەلەت و خەتا و نسیان\nمەجمووعەئێ ناپەسەند و عسیان\n\n\nتەحریر کرن تە بێ تەئەممول\nکی دێ بکتن ژ تە تەحەممول\n\n\nکەس نینە بکەت ژ بۆ تە تەحسین\nگۆیەندەئێ ئافەرین و نفرین\n\n\nئەی بێ ئەدەبا خەرابە بێ عار\nگوستاخ و ستەمکەر و سیەهکار\n\n\nهندی کو سەرێ تە من قەلەم کر\nئەو چەند تە خەتێ خەتا رەقەم کر\n\n\nهندی کو سەرێ تە من تەراشی\nئەو چەند تە کر گونەه تەلاشی\n\n\nفەححاشی تە کر ژ ڕەنگێ خانی\nنەققاشی تە کر مسالێ مانی\n\n\nمەشغوولی بەسە ب لەعب و لەهوان\nتەوبا خوە بکە ژ خەتا و سەهوان\n\n\nجارەک وەرە سەر تەریقێ تەوبە\nهندی نەگهشتیە تە نەوبە\n\n\nنەوبەت کو گهشتە خەسمی خامە\nتەی کر ل مە ئەو نزاع نامە\n\n\nئەو بەتلێ دلاوەرێ زەبەردەست\nئەووەل کەمەرا تەهەوورێ بەست\n\n\nبوو راکبێ دولدلێ ئەنامل\nدەر حال د گەل مە بوو موقابل\n\n\nکێشا ژ زەبانی ذو الفقارەک\nبوو خەسم د گەل مە شەهسوارەک\n\n\nسل بوو رکیا ژ وان عتابان\nئەزمان گەڕیا ب ڤان جەوابان\n\n\nگۆ: ئەحمەد ئەگەر تو نەی خەبیسی\nهەر چی کو تە گۆ من ئەو نڤیسی\n\n\nقەولێ د تە قەنج ئەگەر خەرابن\nفعلێد تە خەتا ئەگەر سەوابن\n\n\nئەی بەد عەمەلۆ تو قەنج دزانی\nتو قائل و فاعل و خودانی\n\n\nنەی بوومە د عالەما نەییستان\nمەی بووم نە ب دەستێ مەیپەڕستان\n\n\nگاڤا کو تە ئەز برم ژ سازی\nنە دەنگێ د من هەبوو نە گازی\n\n\nتە دوورکرم ژ نک هەڤالان\nمەهجوورکرم ژ مولک و مالان\n\n\nبەند و وەسلێ د من سەرابن\nئەووەل تە کرن ب ئەمرێ کن کون\n\n\nپاشی کو تە کر د باغێ عشقێ\nکون کون دلێ من ب داغێ عشقێ\n\n\nتە پوف کرە جسمێ من دەما جان\nهاتن ژ دلێ من ئاه و ئەفغان\n\n\nنەفخا تە ل من دل و جەگەر سۆت\nهەرچی کو تە پوف کری من ئەو گۆت\n\n\nئەز لالم وبێ زەبان و خامووش\nبێ نەفس و نەفەس ژ قسمێ قامووش\n\n\nبەزما تەرەبێ ب من تە خوەش کر\nدیوانێ گونەه ب من تە ڕەش کر\n\n\nهەر چەند کو زاهری هەیم ئەز\nسازەندە تویی وەکی نەیم ئەز\n\n\nما نەی ب خوە تشتەکی دبێ ژت؟ \nخامە ب خوە رەشحەکێ دڕێژت؟ \n\n\nکاتب قەلەمی دکەت سیەهکار\nسازەندەیە نەی ژ دەست ب هاوار\n\n\nنای و قەلەم و مداد و نیشان\nتیر و هەدەف و کەمان و کیشان\n\n\nمحکوم ُ علیه بوون د تەقدیر\nهێژ ئسمێ گونەه نەبوویی تەستیر\n\n\nیا رەب تو دزانی خانیێ ژار\nتەشبیهی ب خامەیا گرفتار\n\n\nقەلبێ وی د دەست تەدایە الحق\nدەستێ وی ب دەست خوە نینە موتلەق\n\n\nگاڤا کو ل وی تە سەرقەلەم کر\nهەرچی تە ئرادە کر رەقەم کر\n\n\nئامر تویی ئەو ب ئەمری مەئموور\nمەئموور دبن هەمیشە مەعزوور\n\n\nگەر دائیە وی تە ئختیارەک\nئەو ژی وێ سپارە تە ب جارەک\n\n\nئەو گەر عەلەم و وەگەر قەلەم بوو\nپەیوەستە د دەست تە سەر قەدەم بوو\n\n\nنەفع و زەرەرا خوە ئەو نزانت\nیا قەنج ژ بۆ خوە ئەو چ زانت\n\n\nچاوا کو ژ بۆ تە ڕا رزایە\nئەو نەی سفەتە وی ئەو هەوایە\n\n\nواللهی ژ سفیدی و سیاهی\nوی قەسد و غەرەز تویی ئیلاهی\n\n\nئەمما ب مورەککەبا قەبائح\nڕووڕەش کرنە گەلەک سەفائح\n\n\nخەتتێ تەیە سەرنوشت و سەرمەشق\nسه سالە خەتێ خەتا دکەت مەشق\n\n\nلەورا کو دەما ژ غەیبێ فەک بوو\nتاریخ هەزار و شێست و یەک بوو\n\n\nئیسالە گهشتە چل و چاران\nوی پێشرەوێ گوناهکاران\n\n\nڤێکدا ژ مەناهیان گەلەک مال\nیەک پوول نەهن ژ حوسنێ ئەعمال\n\n\nئەووەل کو تە دا ژ عشقێ مەتلەع\nئاخر بدە وی تو حوسنێ مەقتەع"}]