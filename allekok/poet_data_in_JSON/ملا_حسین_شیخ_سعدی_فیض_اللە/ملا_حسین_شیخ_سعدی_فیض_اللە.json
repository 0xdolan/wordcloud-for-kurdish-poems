[{"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "ستایشی پێغەمبەر", "poem_description": "", "poem_text": "ئەی محەممەد گەر دەرم کەی ڕوو لە کێ کەم بچمە کوێ\nخۆ گەدای دەروازەیی تۆ، باڵاتری هەر پادشا\n\n\nغەوسی ئەعزەم تۆ کوڕی دڵسۆزی ئەم زاتەی مەدەد\nبۆ دەوای دەردم بپاڕێوە لە دەرگانەی خودا\n\n\nبێقەرار و دەردەدار و دڵفیگار، ئیمڕۆ منم\nئەی خوداوەندی شیفادەر پێم کەرەم کە یەک دەوا\n\n\nتاکوو ماچ کەم خاکی دەرگای ئەحمەدی موختاری توو\nخاکی ئیکسیرە لەبۆ ئەنواعی دەردی بێ شیفا\n\n\nمن بە ڕوویی ڕەشمەوە دێمە لات چی لێم بکەی\nچونکی شک نابەم چە جێگای تر حەبیبی کیبریا\n\n\nچوومە لای ڕۆژی فیراقم دەردی هیجرم عەرز کرد\nوەسڵی من یەکسانە فەرمووی بۆ هەموو ئەهلی منا\n\n\nفانی یا دەرمانی دەردت هەر لە یەک جێگایە بەس\nتاکوو ماوی هەر بکەی هاوار خودا هاوار خودا"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "ئەی ڕەسوولی ئینس و جن ئەی ساحیبی وەعد و وەفا", "poem_description": "", "poem_text": "ئەی ڕەسوولی ئینس و جن ئەی ساحەبی وەعد و وەفا\nڕوویی ڕەش موویی سپیم هێنایتە لات پشتم دووتا"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "باکم چییە لە دەوری فەلەک چی دەکا بکا", "poem_description": "", "poem_text": "باکم چییە لە دەوری فەلەک چی دەکا بکا\nجارێ منی بڵند نەکرد چۆنم لە عەرز ئەدا\n\n\nبێباکە فانی لە فەقر و فەنا چونکی هەردەمێ\nدەستم لەسەر دڵم بێ گەوهەر بێ عەدەد دەدا"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "تەخمیسی فانی لەسەر هەڵبەستی نووری", "poem_description": "", "poem_text": "غەریب و شەرمەزار و بێ نەواما یا رسول اللە\nزەبوونی کاری نافەرمای خوداما یا رسول اللە\n\n\nئەگەر چی موو سپیمە ڕوو سیاما یا رسول اللە\nدوچاری حیرسی دونیا و ڕیاما یا رسول اللە\n\n\nئەسیری پەنجەیی نەفس و هەواما یا رسول اللە\n\n\nبە مەستی موسکیری دونیا لە ئەوقاتی ئیزاعەتدا\nلەداوی دێوی بەدفەرما لەژێر ئەمر و ئیشارەتدا\n\n\nبە مەشغووڵ بوونی غەیری حەق حەیاتی خۆم بە غارەت دا\nلە دەستی نەفسی ئەممارە لە زنجیری ئەسارەتدا\n\n\nسەراپا غەرقی عسیان و خەتاما یا رسول اللە\n\n\nلە بەدکاری بە بێهۆشی لە دونیا بێ خەوم قوربان\nبە بێعەقڵی دایم بۆ شەت و پەت پەیڕەوم قوربان\n\n\nعەمەل ناخۆشم و بۆ قەولی خۆشیش خۆشدەوم قوربان\nخەجاڵەتبار و شەرمەندە و حەقیر و کەوتووم وا من\n\n\nلە دەرگەت بەندە ناچیز و گەداما یا رسول اللە\n\n\nلە گۆشەی ناتەواوی و ناقسیی خۆم زۆر ڕیاکارم\nبە بێعاری بە باری کاری بێمەعنا گرانبارم\n\n\nفەقیری دەرگەیی تۆم و سیەه ڕۆژ و تەباکارم\nشەفاعەت کە دەخیلت بم گەلێ عاسی گوناهکارم\n\n\nکە وا زۆر ڕوو ڕەشی ڕۆژی دەواما یا رسول اللە\n\n\nدەوایی دەردمەندان تووی و ویردی سەر زوبانیش تووی\nڕەوانی قابی مەوجوود و هۆشی نێو سەرانیش تووی\n\n\nحەبیبم تووی تەبیبم تووی سەفا و سەیری دڵانیش تووی\nعیلاجی دەردی عسیانان تەبیبی میهرەبانیش تووی\n\n\nنەخۆشم بەندە موحتاجی دەواما یا رسول اللە\n\n\nفیدای خاکی بەر پێی تۆ جانی من قوربان\nتەماشایی بکە فرمێسکی چاوی ئاڵی من قوربان\n\n\nئەگەر لوتفت هەبی پەیرووزە بەخت و فاڵی من قوربان\nبە چاوی مەرحەمەت جارێ بنۆڕە حاڵی من قوربان\n\n\nلە گۆشەی دەرگەیی لوطفت خزاما یا رسول اللە\n\n\nنییە بۆ فانی بێ کەس، بەبێ خاکی دەرت مەئوا\nقبووڵم گەر بکەی یاخۆ نەکەی وا من سەرم ناوا\n\n\nلە مەقدەمگاهی شاهانت هەتا ڕووحم لە تەن ماوە\nلە دوو عالەم ئومێدی نووری بێ کەس بێ تەوانا\n\n\nبەمە ئاسوودەیی ڕۆژی جەزاما یا رسول اللە"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "پیر بووم و کاتی بەستنی چاوە لە ماسیوا", "poem_description": "", "poem_text": "پیر بووم و کاتی بەستنی چاوە لە ماسیوا\nچاوێکی بێ عەینەک و ڕوونیشی پێم داوە خودا"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "لە هەر شتێ دیار بێ دیارە ڕووی حەبیبم", "poem_description": "ستایشی خودا", "poem_text": "لە هەر شتێ دیار بێ دیارە ڕووی حەبیبم\nتەماشای کە لە هەر ڕوو ئەی برای ساحیب هیممەت\n\n\nوجوودی تۆش نەینووکە بۆ ڕوویی زاتی پاکی\nبێ لە جەماڵ نابینێ لە هیچ ساحیب زەکاوەت\n\n\nگەر تۆ ساحیب نەزەر بی دەبینی سوورەتی ئەو\nلە سەر تا قەدەمی خۆت دیارە بە سەراحەت"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "وەک مورغی پایەبەندم بۆ دانەیی سیاهت", "poem_description": "", "poem_text": "وەک مورغی پایەبەندم بۆ دانەیی سیاهت\nچۆن ماهی نێو کەمەندم بۆ ڕوویی هەمچو ماهت\n\n\nنەشئەی زوڵاڵی بۆسەم کەی لوتف ئەکەی بفەرمووی\nتا جان و دڵ فیدا کەم لە شاهڕاهی ڕاهت\n\n\nلە ڕێی فیراقی جانان چاوم غەریقی خوێنە\nتەنم پڕ زەخمی خەنجەر بەدوو تاقی سیاهت\n\n\nفەرید و بێنەزیری لە کیشوەر و نەزاکەت\nسالاری تیپی حوسنی وەی بم فیدای سپاهت\n\n\nهەمتایی خۆشە جانا لە ڕەغمی عالەم ئەمما\nفانی لە وەعز و نسحەت غەرقی یەمی سەفاهەت"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "گوفتاری فەلەک گردی سەری ئەم دەم و لەهجەت", "poem_description": "", "poem_text": "گوفتاری فەلەک گردی سەری ئەم دەم و لەهجەت\nڕەفتاری فەلەک بێ بە فیدای گەردوش و لەنجەت\n\n\nبێ لوتفی و کەم مەرحەمەتی وەرنە بەقوربان\nخوێنی گەشی من لایقە بۆ زینەتی پەنجەت\n\n\nلفکە و گوڵی سەرپۆش و قەد و ڕیشوەیی مشکیت\nچەند قۆزە لەگەڵ قۆبخە و پاپۆشەر و لەنجەت"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "مادامە ترس نەما لە غەیری زاتی سەمەد", "poem_description": "", "poem_text": "مادامە ترس نەما لە غەیری زاتی سەمەد\nلە هەر زەمان هەر دەلێم یا سەمەد و یا ئەحەد\n\n\nمەعنای ئەحەد زاتی ئەو لە هەر شتێک تەنیایە\nمەعنای سەمەد بێ فەراغ جێی ماسیوا نەمایە\n\n\nهەر ئەو هەیە بانگی کەی بۆ هەر مەقسەدێ هەبێ\nدونیەوی یا ئوخرەوی بۆ هەر کارێ کە دەتبێ"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "لە ساڵی ١٩٤٢ لە کاتی شەڕی جیهانی دووەم فانی ئەم هەڵبەستەی داناوە", "poem_description": "", "poem_text": "وەرن ڕێک کەوین ئەی کوردی هەژار\nبێ ترس بەردێک بۆ قەل چەند هەزار\n\n\nلەپاش سەلاح و مظفرالدین\nتا کەی زەبوون بین ژێردەستی ئەغیار\n\n\nئەگەر بێ بڵێن بۆچی ئەم غەدرە\nدەڵێ یا عینی قد صار ما صار\n\n\nئینجا تو خودا وەرە شەق نەبا\nوەرە تەق نەکا زەبوونی بەدکار\n\n\nقسەی شۆبنهۆر کەوتەوە یادم\nهیچ حەقی حەیات نییە بۆ هەژار\n\n\nمردن واجبە بۆ مەردی فەقیر\nقووەت بمێنێ تا ڕۆژی قەرار\n\n\nبکوژرێنەوە فەقیرانی عار\nلەپێش قەدەمی ئەقویای سالار\n\n\nهەر ئەم قسە بوو ئەڵمانی سووتاند\nلە حەربی عوزما بۆ خوێنی ئەغیار\n\n\nئاگری بڵند کرد بۆ ڕوویی زەمین\nخوێنی ناسکان وەک جۆگە و ڕووبار\n\n\nئەرواح چوونە دەر لەنێو جەسەدیان\nلاشەی بێنازان وەکوو بەرد و دار\n\n\nئێمەش کە وایە حەیفە بمێنیین\nبکوژرێنەوە بۆ غەزای ئەغیار\n\n\nئەی لاوانی کورد ئیمڕۆ تاریکە\nبەڵام ڕووناکە بۆ مەردی ناودار\n\n\nڕۆژی لێدانە بەرزی پێشکەوتن\nیا شەهید بوونە بۆ نعم القرار\n\n\nلە زوڵمی نامەرد با بچینە دەر\nخوێنمان با بڕژێ لە ڕێی ئیفتخار\n\n\nلە من دەپرسن من ڕاوەستاوم\nبە ماڵ و بە سەر نەوەک دەرکەنار\n\n\nشوورەی پۆڵا بین بۆ حیفزی وڵات\nلە چنگ ڕووسیە و ئەڵمان و بولغار\n\n\nفەریاد سەد فەریاد برایانی کورد\nوا چاخی کارە هاوار سەد هاوار\n\n\nبە حکومەتێک پەنا ببەستین\nڕاست بێ لەگەڵمان ساغ بێ وەفادار\n\n\nبە مەدافع و ئالاتی جەنگی\nڕوو کەینە دوژمن بەبێ بەرخ و دار\n\n\nمەرد ئەو کەسەیە کاری سەرکەوێ\nنەوەک بکەوێ وەک لاشەی مردار\n\n\nپیاوی باش بن غیرەت بنوێنن\nدەستی هەڵێنن وەک شێری زامدار\n\n\nڕەئیسانی کورد وەڵام بنێرن\nبۆ لای یەکتری لە یەک ئاگادار\n\n\nخۆتان دەزانن هەموو نەهەنگین\nلە دەریای شەڕی ڕۆژی توند و تار\n\n\nفائیدەی ئێمە لە ئیتیفاقە\nگەر موتەفیق بین دەبینە سەردار"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "لە تەقلیدی مەلایی مەعنەوی بۆ شێخی بێ مەعنا", "poem_description": "", "poem_text": "لە تەقلیدی مەلایی مەعنەوی بۆ شێخی بێ مەعنا\nدەسووتێ دڵ وەکوو مووم و لە فەوتی سەر لە ترسانم\n\n\nچ باکت زینەتی ظاهر ئەگەر توو پاکی دڵ چاکی\nبە مانی ئیحتیاجێکی نییە دیواری باغانم\n\n\nئەگەر باتنت ڕەش بێ بە من چی شانەکەی ڕیشت\nسەری ڕەنگین بێ نەفعی چی هەیە زیندانی شاهانم\n\n\nفیدایی طاعەتی بێ دەستنوێژی بێ تەماعانم\nکە دەستنوێژ ئاوەکە و بارێکە بۆ تەقوافرۆشانم\n\n\nلە بێقەدریت نییە فانی کە ناگیرێ قسەت قەدری\nگرانە قیمەتی زۆرە دوڕ و یاقووتی عیرفانم"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "من بە تەنیا قەت مەزانە غەم دەخۆم", "poem_description": "", "poem_text": "من بە تەنیا قەت مەزانە غەم دەخۆم\nدین و دنیام لایە هەردەم خوام و خۆم"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "گوتم بۆ چی بە ڕەنگی خوێنی نووسیوە موژەت سینگم", "poem_description": "", "poem_text": "گوتم بۆ چی بە ڕەنگی خوێنی نووسیوە موژەت سینگم\nگوتی نەقشی شەهیدم وایە گەرچی خۆم سیەه ڕەنگم\n\n\nسەری تیری موژەت میهمانی سینە و سورمە بۆیێکە\nبە چاو بۆی دێنم ئاو و دڵ کەباب و نەغمەیە دەنگم\n\n\nکە من زۆر بێکەس و بێئاشنامە ڕووحەکەم، بۆچی\nلە ڕەغمی دوژمنانم دوو شەمامەت ناخەیە چەنگم؟"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "هات فەسڵی بەهار کەوتمە نێو بەحری غەمانم", "poem_description": "", "poem_text": "هات فەسڵی بەهار کەوتمە نێو بەحری غەمانم\nدەڕژێ لە دوو چاوم بە شەپۆل ئاوی ڕەوانم\n\n\nهەرچەند گوڵی دونیا هەبوو لێکڕا هەموو دەرچوو\nتەنیا گوڵی من کەوتە خەفا ڕوو لە جینانم"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "ئەشکالی عالەم شووشەی گووناگوون", "poem_description": "لەسەر یەکیەتی خودا (وحدﺓ الوجود) دەدوێ", "poem_text": "ئەشکالی عالەم شووشەی گووناگوون\nوەک ڕژا سەریان شوعلەی ڕۆژی ڕوون\n\n\nلە هەر شووشەیێ بێ کەم و زیاد\nهەر عەینی شوعلەی خۆی تیا نواند\n\n\nبە ڕەنگی شووشە، چ زەرد بێ چ سۆر\nچ سپی، چ ڕەش، چ سەبز و چ بۆر"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "ئەی لە ئەندامی مەدینە جسمی تۆ ڕووحی ڕەوان", "poem_description": "", "poem_text": "ئەی لە ئەندامی مەدینە جسمی تۆ ڕووحی ڕەوان\nدینی پاکت دایە بەر خۆی قاف تا قافی جیهان\n\n\nمەه لە ئیعجازت دوو لەت بوو دینی گرتە ناوە خۆی\nمەسکەنت بوونی مەدینە قابەقەوسینت مەکان"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "ئەی کەڕەمت هەمنەفەسی بێکەسان", "poem_description": "لەسەر وەسیەتی خۆی ئەم شیعرە لەسەر کێلی گۆڕەکەی نووسرایەوە بۆ یادگار", "poem_text": "ئەی کەڕەمت هەمنەفەسی بێکەسان\nبێ توو نییە هیچ کەسی بێکەسان\n\n\nبێکەسم و هەمنەفەسم هەر ئەتووی\nڕوو لە چە کەم ئەی کەسی هەر بێکەسان"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "لەسەر بوونی ئینسان دایناوە", "poem_description": "", "poem_text": "بەبیرت دێ کە هاتییە ڕوویی دونیا\nلە گریان بووی و عالەم بۆ تۆ خەندان\n\n\nکە مردیشی یەقینە پێکەنینت\nلە خزم و دۆستەکانیش شین و گریان"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "پەرچەمت ژاپۆن و ئەبرۆت ئینگلیسە نێوچەوان", "poem_description": "", "poem_text": "پەرچەمت ژاپۆن و ئەبرۆت ئینگلیسە نێوچەوان\nمڵکی سەنغافوورە کەوتە بەینی شاخی دووبەران\n\n\nتورکی کوڵمت باغی ڕەم بەحری سیای دوو زولفی تۆ\nجەڕمەنی خاڵت، نییە ڕێ ڕەت بێ بۆ نێو بۆستان\n\n\nچونکی زولفت ئەژدەهایێکە بە خوێنی عاشقان\nتینووە وەک تینوو بوونی نازیان بۆ ڕووسیان\n\n\nحاسڵی ئەم گفتوگۆیەم مەیلی زولفت ئەی وەتەن\nقەت تەواو نابێ لە هیچکەس بێ تەواو بوونی جیهان\n\n\nشەرق و غەربی عارد کوردە، مەرد بە مردوو مەبە\nهەر لە ئەقشەهر و ئەنقەرە، هیند و بەلووج، ئەفغانیان\n\n\nبێ لە تورکییە و عەجەم خۆ ژێر و ژووریشی پڕە\nجۆرجیا و ئەرمینیا تا خەلیجی بەسڕەمان\n\n\nچەند ویلایاتی لە شیراز و تاروم و بەندەرعەباس\nدوڕ و داری جەرد و خێرا پاکی یەک کوردن، بران\n\n\nچەند لە ئەترافی بوخارا تا دەگاتە ئەرزەڕۆم\nبێ لە کوردستان لوڕستان بایەزید ئازربێیجان\n\n\nسووریە و حومس و تەرابلۆس و حەلەب، شام و حەما\nتا دەگاتە ڕەشت و گێلان، ئەنقەرە و سەمسوونیان\n\n\nپڕ لە کوردی خزمی خۆمن وەک یەکێ بن هەر یەکە\nخوێنمان و گۆشتمان و پێستەمان و ئێسقان\n\n\nلێرە گریان بۆ برایان دەستی لەرزاندم وتی\nکاکە هەڵبگرە قەڵەم تۆ خودا نەیبەوە گیرفان"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "گوڵ لەبەر مەغرووری کەی هەیتی سەری پەروایی من", "poem_description": "", "poem_text": "گوڵ لەبەر مەغرووری کەی هەیتی سەری پەروایی من\nکەی لە سەرکێشی دڕک دەڕوا لەژێری پایی من\n\n\nبۆ شکستی من فیراقت هیچ قسوورێکی نەکرد\nکاغەزێکی پڕ لە پێچ و لۆچە سەرتاپایی من\n\n\nهەر وەکوو نەقشی قەدەم من سەرفیرازیم بۆ چییە\nخاکساری تێدەگەی بنواڕییە سیمایی من\n\n\nدامەنت بۆ لادەدەی فانی لە دونیا، کەی دەگا\nئاوی ئەم بەحرە بە پشتی پێی ئیستغنایی من؟"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "بەختەکەی بێهێزم ئیمڕۆ قووەتی تەدبیری چوو", "poem_description": "", "poem_text": "بەختەکەی بێهێزم ئیمڕۆ قووەتی تەدبیری چوو\nبەیتەکانی کاولیشم ڕێگەیی تەعمیری چوو\n\n\nگەر ئەتوو بەم نەوعە دڵخۆش بی بە خوێنی عاشقان\nبۆ ڕوانی داری تیریش غەیری خوێن تەئسیری چوو"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "خودایەمن ئەگەر بەد بم ئەگەر چاک", "poem_description": "", "poem_text": "خودایا من ئەگەر بەد بم ئەگەر چاک\nارنی بابَ دارِ غیرِ مأواک\n\n\nلەسەر ڕوویی ڕەشم گەر خۆ ڕەزات بێ\nفطوبی لی الوفا حین القاک\n\n\nو لکن صورة الوجه منافٍ\nلمرضاک الهی کیف ارضاک"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "پێنج خشتەکی فانی لەسەر غەزەلی زێوەر", "poem_description": "", "poem_text": "بۆ وەسڵی شیفا فیکری سەفەر مەرهەمە ئیمڕۆ\nبۆ چاوی کزم خاکی ڕەهت سورمەمە ئیمڕۆ\nکۆیی تووە قەدر و شەڕەفم کەعبە مە ئیمڕۆ\nعالەم بە سەبەب قافڵەیی ئاهم تەمە ئیمڕۆ\nشۆڕاوی سروشکم بەمەسەل زەمزەمە ئیمڕۆ\n\n\nڕووم زەردە ئەگەر بێت و بڵێم شاهی جیهانی\nشایانی جیهان شاهن تۆ شاهی ئەوانی\nڕەمزی دەمە یا جەوهەرە یا نوقتەیی مانی\nلێوت کە عەقیقە بووەتە ڕوکنی یەمانی\nماچی کە جەوازی نییە جێی پەنجەمە ئیمڕۆ\n\n\nبۆ نەوعی بەشەر جن و مەلەک مەحرەم و ئەغیار\nتەوفی حەرەمی تۆ بەسە بۆ دەردی دڵی زار\nبوێە کە دەسووڕێن وە دەگرێین و لە هاوار\nمەحفووزە لە بۆسە و لە دەسی عاشقی غەمبار\nئەو ڕوکنەیی شامی کە دەڵێ پەرچەمە ئیمڕۆ\n\n\nزوڵفت کە بە تاریکی و پێچی بە چە ناچێ\nلەو زوڵمەتە ترسم هەیە ڕووحم بە فەنا چێ\nڕێی ماچی ڕوخی گرتووی توخوا بڵێ لاچێ\nچونکی خاڵت حجرالاسود ە دەست ناکەوێ ماچێ\nدەستم کە بگاتێ سەبەبی ژینمە ئیمڕۆ\n\n\nنەسرین و سەمەن یاسەمەن و سەوسەن و سونبوڵ\nسەودازەدەیی پەرچەمی تۆن ناڵەیی بوڵبوڵ\nپڕ حیکمەتی غونچەی دەمتە باعیسی ئەی گوڵ\nکو بۆتەوە حەجاجی خەیاڵم لە مینا ی دڵ\nشەیتان ی ڕەقیب ڕەجمی لە لام ئەلزەمە ئیمڕۆ\n\n\nدەرمانە مەگەر خاکی دەرت بۆ دڵی پڕ زام\nبۆ شرذمە یی خاس و لەبۆ مەجمەعەیی عام\nسەد جار بە فیدات خاکی سەفا ت ئەوسەری هێنام\nشەب تا بە سەحەر حوجرەیە مەئوام\nئەما عەرەفە کۆیی تووە جێگەمە ئیمڕۆ\n\n\nئەی پادشەهی ئایین و دین پایین بەرزە\nلوتفت بە چە ڕەنگێکە جەماڵت بە چە تەرزە\nئەمری تو شیفا و حیکمەتە حیکمەت هەموو فەرزە\n(لبیک و سعد ێک) دەڵێم لەحزە بە لەحزە\nیەعنی لە حوزوورت قەدەمم مەحکەمە ئیمڕۆ\n\n\nبۆ کوشتنی من جانمە پێناوە لەبۆ تۆ\nبۆ ڕەهگوزەرت ڕووح و سەرم ناوە لەبۆ تۆ\nتەن گوڵخەنی غەم دوور لە وەتەن ماوە لەبۆ تۆ\nجان و دڵی من بۆتە سەفا و مەڕوە لەبۆ تۆ\nڕاکە لە دڵا جانا کە جێی مەقدەمە ئیمڕۆ\n\n\nتو خودا مەڵێ فانی لەجەفادایە لەمیشە\nڕووحم لە خەیاڵی توو فیراقی نییە پیشە\nخۆشی لە دڵێکە کە لە یادی توو لە ئیشە\nزێوەر وەکوو حاجی لە تەوافایە هەمیشە\nئەم تەوفە وەداعی نییە لەو بێغەمە ئیمڕۆ"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "دانەی دوڕە دەندانی بە قەد سەروە مەمەی مەی", "poem_description": "", "poem_text": "دانەی دوڕە دەندانی، بە قەد سەروە، مەمەی مەی\nحوسنی خەتەری تورک و عەرەب هیندو کوڕەی ڕەی\n\n\nبەم جسمە پەڕی جان و ئەندامی درەخشان\nمروەت نییە تۆ لافی تەقابول لە جودەی دەی\n\n\nیەک بۆسە کە سەرشارە لە جامی لەبی سورخت\nکەی بۆی بووە جەمشید و کەی ئەسکەندەر و کەی کەی\n\n\nپێم گوت وەرە پڕ نەشئەیە ماچی لەبی لەعلت\nفەرمووی بڕۆ مردووت مرێ جێگەی نییە هەی هەی\n\n\nفانی وە مەکە عومری عەزیزت بە فەنا چێ\nبێ فائیدە مایەت مەکە وەک حاتەمی تەی تەی"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "خەتت هات زولفەکەت لەرزی لەسەر خاڵی سیەه گۆیا", "poem_description": "", "poem_text": "خەتت هات زولفەکەت لەرزی لەسەر خاڵی سیەه گۆیا\nحەبەش بۆ چین لە تێلیدا کە هیند و ڕۆمە شەڕیانە"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "شێوان لە شەپۆلی غەم پیشەی جیگەردار نییە", "poem_description": "", "poem_text": "شێوان لە شەپۆلی غەم پیشەی جیگەردار نییە\nشوکر ئاوی تینەتم بۆیێ مەوجدار نییە\n\n\nبێ مەرکەبی ئیشتیاق ناگەی بەجێگەی مەقسوود\nسالک هەر ماندوو دەبێ لە ڕێ گەر سوار نییە\n\n\nبۆلهەوەسی خودپەسند دڵی هەر لای ڕیایە\nبۆیە لە سووڕانەوەی چاتر لە پەرگار نییە\n\n\nعارف وەک حوبابی ئاو چاوی لە ناس پۆشیوە\nبێ باکە لە پەنجەرە گەر خانەی دڵ تار نییە\n\n\nکەسێک ئومێدی بڕی نایەوێ لە خۆشیدا بێ\nدار وەکوو بڕایەوە چاوی لە بەهار نییە\n\n\nدڵ لە جۆش و خرۆشی بێباکە لە باری غەم\nشووشە وەک توایەوە ترسی لە غوبار نییە\n\n\nکفنی جەنازەی خۆشم لە دەفتەری خۆم دەکەم\nمەعنا غەیری قسەی خۆش بۆ خۆم یادگار نییە\n\n\nهەر باخێکی مەحەببەت لەوێ گەر باخەوان بی\nغەیری هێلانەی سووتاو لەسەر لقی دار نییە\n\n\nدەستی قەدەر وەکوو مووم لە باخی فەرەحناکی\nگوڵ لەبەر سەری دەنێ دەربەستی دەستار نییە\n\n\nگەر قسەم کێشی نییە لە سووکیی قسەم نییە\nماڵی زۆر بەقیمەت بێ هەرایی کڕیار نییە"}, {"poet": "ملا حسین شیخ سعدی فیض اللە", "poet_description": "['ناو : مەلا حسێن شێخ سەعدی فەیزوڵڵا']", "book": "دیوانی فانی", "poem_title": "گەه مەدرەسە و گەه تەکیە گەه", "poem_description": "", "poem_text": "گەه مەدرەسە و گەه تەکیە گەه ج.. دی ئاغاوات\nدانیشتووە لە یەک جێگا شارەزایی ئەتوار نییە\n\n\nلە جەهلی دەشتی هەولێر دڵم ڕووناک و سافە\nسەلیقەی ئاوێنەی من بە غەیری ژەنگار نییە\n\n\nمەرتەبەی ناکەس و هیچ لای ناکەسان بڵندە\nبۆیە کە جێگای دڕک غەیری سەر دیوار نییە\n\n\nتاڵی و شیرینیی قسەم تابعی حاڵی خۆمە\nناڵەیی زیندانیی غەم نەغمەیی گوڵزار نییە\n\n\nدڵ کە سووتا مەحو بوو فانی چ باکت هەیە\nبەردی حادسە با بێ بادەیی سەرشار نییە"}]