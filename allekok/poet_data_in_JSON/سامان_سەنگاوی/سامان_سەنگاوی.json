[{"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بۆچی ڕۆیشتی (دایک)", "poem_description": "شیعرێکە بۆ کۆچی دوایی دایکی ئازیزم نوسراوە و ناسۆری لە دەستدانی ئەوی تێدایە.", "poem_text": "بۆچی ڕۆیشتی كاتێ ئەتزانی \nدەورانی دنیا هەموو دەگۆڕێ \nژیان لە گەمەی خەم و خۆشیدا\nبەبێ كێ بڕكێ بە خەم دەدۆڕێ\n\nشیرینی ژیان تامی دەگۆڕێ \nبۆ تاڵی و سوێری و هەستێكی ناخۆش \nڕوناكی ژیان لەگەڵ چاوی تۆ\nورد ورد كز دەبێ تا دەبێ خامۆش \n\nوەرزی بەهاری پڕ گوڵ و جوانی \nبە وێنەی پایز ڕەنگی ئەنوێنیێ\nكۆرپەلەی جەرگ و ڕوناكی ماڵت \nگریان لە لانكەی خەما ئەی نوێنێ\n\nتو ئەو خودایەی لەلای میوانی \nبۆ تەنها جارێ یادم كەرەوە \nدور لە حەقیقەت بۆ ساتێكیش بێ  \nلە خەودا سەرم لێ بدەرەوە \n\nتا شەوی تاریك بەڕۆژ بگێڕی\nبە میوان بون و سەردانی خەوم \nپەلكە زێڕینەی خەیاڵ بۆ ساتێ \nهەڵكا لە سیمای ئاسمانی شەوم\n\nبۆنی مێخەك و تازە خەنەكەت \nتێ بكەم هەتا سەرم مەست ئەبێ \nنزای هەردوكمان بۆلای خودابێ \nتا شەو درێژ بێ و كۆتایی نەبێ\n\nمەودای ئاسمان و زەوی جەن زۆرە \nمن هەزار هێندە بیری تۆ دەكەم \nئارەزوی ماچ و نوزە خەوێكی\nباوەشی گەرمی پڕ میهرت دەكەم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "تامەزرۆیی", "poem_description": "", "poem_text": "چەندە پێم خۆشە بەیانیان زوو\nپێش خۆر خۆم بدەم لە كوڵمەكانت\nبەیانی باش و ماچێكی گەردن\nدیاریم بێ لە بۆ گشت ڕۆژەكانت\n\nهەر وەكو شەونم لەسەر گوڵی\nڕوت بمێنمەوە تا ئەتوێمەوە\nوشەی خۆشمەوێی بە هەزاران جار\nبە خەندە و چرپە بۆت بڵێمەوە\n\nمن وەكو شەماڵ بە ئاواتەوەم\nفێنكایی بم بۆ گەرو و ناخت\nلەگەڵ خۆم بیبەم هەموو ناخۆشیت\nبەس گوڵی جوان بێ دیمەنی باخت\n\n‎خۆزگە ئەم توانی چی شەویش هەیە\n‎پەلكە زێڕینەی شادی تیا هەڵكەم ‎\nدەستی ناسك و نەرمۆڵەت بگرم\n‎بۆ باخی جوانی گشت دنیات ببەم \n\n‎هەردەم بە هیوای ساتێكی وابووم\n‎بتبەمە لوتكەی گشت كامەرانی\n‎خەندەی لێوانت هەمیشەیی بێ و\n‎قەت لێت ون نەبێ وا بە ئاسانی\n\n‎وشەی پێنوسم گوڵی ڕەنگین بێ\n‎بۆ تێڕوانین و نیگای چاوانت\n‎زاخاوی مێشكی ماندوی تۆ بكا\n‎تێكەڵ بێ لەگەڵ گشت خەونەكانت\n\nمن و فریشتەی ئارامی خودا\n‎كێ بڕكێمان بێ بۆ شادمانیت\n‎چونكە تاكو هەم هەر تۆ شازادە و\n‎مژدە هێنەری گشت كامەرانیت\n\n‎چەن خۆشە جارێ زاری شیرینت\n‎بڵێ ئەم شیعرە جوان و پاراوە\n‎چونكە دیمەنی ڕوخساری منت\n‎زۆر بە سادەیی بە سەریا داوە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ناڵەی دڵ", "poem_description": "", "poem_text": "دڵ دەناڵێنێ لە تاو هیجرانی یاری نازەنین\nسەرم مەستە لە خەیاڵی ژوان و وەختی بە گوشێن\n\nئەو لە بەهاری ئەویندا وا دەچێژێ کەیفی خۆش\nمنی بیماری دەناڵم بەدڵێکی پڕ لە جۆش\n\nبۆچ دەبێ عاشق هەتا سەر هەر بچێژێ دەرد و داخ\nوێنەی بول بولی هەڵبڕاو ساتێ نەیبێ ئاو و باخ\n\nبۆچ دەبێ پەروانە ئاسا تەنها سوتان بێ بەشی\nپڕ لە هەوری ڕەش و چڵکن لوتکەی هیوای سەر کەشی\n\nبۆچ دەبێ بازاڕی عەشقی هەرگیز نەیبێ زیو و زێڕ\nشەوگاری مەست و بێ ئاگا چاو لەدەستی بادە گێڕ\n\nبۆچ دەبێ گوڵی بەر با بێ و هەموو ساتێ هەڵوەرێ\nقەت پەپولەی شادمانی بەسەر ڕویا نەگەڕێ\n\nبۆچ دەبێ دنیای ئەوینی دۆزەخێک بێ پڕ لەمار\nفرمێسکی چاوی هەڵوەرێ هەموو ساتێ بێ شومار\n\nمن کە عاشق بم دەبێ هەر کاری فەرهادێ بکەم\nکێوی بێستونی فیراقی تا ئەبەد بۆ کون بکەم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "خۆزگە", "poem_description": "", "poem_text": "چەند پێم خۆش بوو هەردەم لات بم \nبۆ ڕێگای ژیان چرات بم \n\nئاواتم بوو دەستت بگرم \nبەرگەی خەمی دوریت بگرم \n\nوام ئەخواست هەر دەم شادت کەم \nکۆشکی شیعر بە ماڵت کەم \n\nئاواتم بوو بۆ تۆ بژیم \nلەگەڵتا شاد بم قەت نەگرم \n\nشەو دوو دەستم لە ملتابێ  \nهەستم ڕێک لای کەمەرتا بێ \n\nدەستم لە گیانت بخشێنم \nهەست و هۆشت بۆ خۆم بێنم \n\nبەڵام ئاخ. چی بکەم لە دووریت \nتکام وایە تۆش بم بوریت \n\nنەیهێشت بژین بۆ خۆم و خۆت \nدنیا بکەم بە بەهەشت بۆت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "خەیاڵ", "poem_description": "", "poem_text": "من وام دەزانی گەر لێرە بڕۆی \nوەک وەرزی بەهار ڕۆژێک دێیتەوە \nگەڵای وەریوی پایزی عومرم \nبەگوڵی نەرگز ڕەنگ ئەکەیتەوە \n\nسنوری نێوان من و ساڵی خەم \nبۆ هەمیشەیی بە کۆتا دێنی \nپەپولە ئاسا لە دەورم دەبی و \nخەندەی سەر لێوان قەت ناتۆرێنێ \n\nچەندە رەنگینە خەیاڵی جوانم \nبە وێنەی پەری ناوت ئەهێنێ \nشیوەی ڕوخسارت لەسەر دیوان و \nپەڕەی شیعریمدا وا دەنەخشێنێ \n\nچەندم پێ خۆشە گەر ڕۆژێ دابێ \nشیعرێیک بە ڕەنگی خۆت میوانت بێ \nلەسەر لاپەڕەی ڕۆژنامەیەکی \nئەم کوردستانە بۆ ناو ماڵت بێ "}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "گەڕانەوە", "poem_description": "", "poem_text": "ئیتر فرمێسک ناڕێژم شەوان ناگـریم بـە زامـەوە\nچـونکـە دیسان جارێکی تر بۆ باوەشت گـەڕامـەوە\n\nخــۆت ئەزانی باوەشی تۆ لانەیە بۆم... دوا جێگامە\nسەرچاوەی خۆشیە بۆدڵ سەردێڕی ھۆنراوەکانمە\n\nئـیـتر ڕێگە بــەخەم مەدە دەشتی دڵم بۆ بکێڵێ\nیـا ئازاری دوریت شەوان خەو بەچاوانم جێ بێڵـێ\n\nڕێگــە بــەچاوانـم مــــەدە بگری بۆ دوریت شەوانە\nڕێگـە بـەدڵیشـم مەدە لـە خـۆی تـاڵکا ئەم ژیانە\n\nجـارێکی تـر جـێـم مـەھێڵە من بەتۆوە کـامـەرانم\nتـوخوا قەت خەندەو پێکەنین مەکەرەوە بە گریانم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بیرت دەکەم", "poem_description": "", "poem_text": "بۆچی ڕۆیشتی كاتێ ئەتزانی \nدەورانی دنیا هەموو دەگۆڕێ \nژیان لە گەمەی خەم و خۆشیدا\nبەبێ كێ بڕكێ بە خەم دەدۆڕێ\n\nشیرینی ژیان تامی دەگۆڕێ \nبۆ تاڵی و سوێری و هەستێكی ناخۆش \nڕوناكی ژیان لەگەڵ چاوی تۆ\nورد ورد كز دەبێ تا دەبێ خامۆش \n\nوەرزی بەهاری پڕ گوڵ و جوانی \nبە وێنەی پایز ڕەنگی ئەنوێنیێ\nكۆرپەلەی جەرگ و ڕوناكی ماڵت \nگریان لە لانكەی خەما ئەی نوێنێ\n\nتو ئەو خودایەی لەلای میوانی \nبۆ تەنها جارێ یادم كەرەوە \nدور لە حەقیقەت بۆ ساتێكیش بێ  \nلە خەودا سەرم لێ بدەرەوە \n\nتا شەوی تاریك بەڕۆژ بگێڕی\nبە میوان بون و سەردانی خەوم \nپەلكە زێڕینەی خەیاڵ بۆ ساتێ \nهەڵكا لە سیمای ئاسمانی شەوم\n\nبۆنی مێخەك و تازە خەنەكەت \nتێ بكەم هەتا سەرم مەست ئەبێ \nنزای هەردوكمان بۆلای خودابێ \nتا شەو درێژ بێ و كۆتایی نەبێ\n\nمەودای ئاسمان و زەوی جەن زۆرە \nمن هەزار هێندە بیری تۆ دەكەم \nئارەزوی ماچ و نوزە خەوێكی\nباوەشی گەرمی پڕ میهرت دەكەم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "شەیدای ژوانم", "poem_description": "", "poem_text": "بۆ حەسانەوەی ڕێی ماندووی ژیان\nباوەشت نەبێ هیچ شوێن شك نابەم \nوا گومان دەكەم لەگەڵ تۆدابم\nڕێ بەكەناری دەریای خەم نابەم \n\nئێستا و هەمیشە هەر خۆشم ئەوێی\nوەك یەكەم جارت و یەكەم دیدارت\nلای من هەر گوڵ و ڕێحانەی جوانە\nپێدەشتی وشك و پڕ خۆڵ و خارت \n\nئیتر ئەو خەڵكە چۆن حاڵی دەبێ \nمن گوێ نادەمی و بەبێ دەربەربەستم \nگرنگ ئەوەیە تۆ پێ بزانی \nلە دنیای ڕۆشن تۆی خۆشەوسیتم \n\nدڵم وەك گوڵ و تاجی پاشایی \nلەسەرت ئەنێم هەتا بمێنم \nقەت لێت تێر نابم گەر سەد هێندەی تر\nلەسیما و جوانی تۆ ڕا بمێنم \n\nمن عاشقی تۆ و تۆ شەمعی ڕێم بە \nبا خەڵکی شاریش گشت پێ بزانن \nهەتاكو مێژوو بینوسێتەوە \nلە سایەی عەشقا دوان کامەرانن\n\nهەوری ئاسمانیش لە جیاتی باران \nتۆی بارانۆتە سەر كێڵگەی دڵم \nبۆیە بۆ عەشق و دڵداریت گیانە \nهێند بێ ئارام و وا لەسەر كوڵم \n\nوەكو كۆرپەلە شەیدای دایكی بێ \nمن وەها شەیدای دیدار و ژوانم \nكاتێ تۆم هەبی بەبێ خەم ئەڕوا \nشەمەندەفەری وێستگەی ژیانم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئەو سیاسیەی کە ئەیپەرستی", "poem_description": "شیعرێک لەسەر شیعری گەورەی مامۆستا حەمە عەلی مەدهۆش نوسراوە.", "poem_text": "ئەو سیاسییەی کە ئەی پەرستی\nپەیمانی حیزبی لەگەڵ ئەبەستی \nگشت درۆیەکی بە ڕاست ئەبیستی \nئەوەت لە بیر بێ ڕۆژێ لە ڕۆژان \nبۆ مەسڵەحەتی ئەتخاتە گریان  \n\nئەوانەی خۆیان بۆ گەل داناوە \nوەک خزمەتکارە هەتاکوو ماوە \nهەموو شتی خۆی ناوەتە لاوە \nگەر هاتوو پارەی باشتری دەست کەوت \nبیانووی سیاسەت ئەکا بەڕێکەوت \n\nنەخەڵەتابی باوەڕت وابێ \nکە سیاسیەک بۆ گەل سوتابێ  \nبەڵێ ئەگونجێ ماوەیەک وابێ \nبەڵام کە تێر بوو لەپاش چەن ساڵێ \nئەڵێ با میللەت بۆ خۆی بناڵێ \n\nزۆرن ئەوانەی میلەت توشی بوون \nبە پارە و مەعاش لە خشتەی بردوون \nوایان زانی بوو لای خواوە هاتوون \nکەچی لەگەڵ ڕوی لێ وەر چەرخانن \nهەر نەیهێشت بڕی موچەی بزانن \n\nپشت بە بەڵێن و پەیمان مەبەستن \nسیاسی زۆرن کە بێ دەربەستن \nهەتا سەر لەسەر میللەت ناوەستن \nگەر تاک تاکێ باش بمێنێتەوە \nبێ دەسەڵاتی ئەی هێڵێتەوە \n\nبە درۆکانیان کە کەوتیتە داو \nبیرچونەوەشیان بێنەرە بەر چاو \nخۆت ئامادەکە بۆ کۆستی ناکاو \nبۆ ئەوەی کاتێ بێ موچە کرای \nدەردت ئاسان بێ و نەکەویتە ئای \n\nئەوەی بۆ میللەت ئەڕوتێتەوە \nلە تاویان ئەگری و ئەبورێتەوە \nبە بەرد بارانیش ڕاست نابێتەوە \nدەستی کەوت واخۆی دور ئەخاتەوە \nبۆ مەرگی لاوایش لا ناکاتەوە \n\nبە ئیجازەی حەمە عەلی مەدهۆش"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "پایز", "poem_description": "", "poem_text": "بەرەو پایزبون دەچمەوە\n‎خەندەی لێوم هەڵدەوەرێ\n‎سیمام وەکو کۆنە ساڵێ\n‎بەرەو زەردی هەڵدەگەڕێ\n‎ناسۆر بەهاری مراندم\n‎وا بەرە و خەزان و فەوتم\n‎هاکا وەکو گەڵای دارێک\n‎منیش دەم ڕەشەبا کەوتم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئاگری دوری", "poem_description": "", "poem_text": "ئەگەر ئـاگـری دوری تـۆ \nهـەمـوو جـەسـتـەم بـسـوتێنـێ‌\nمـەحـاڵـە دڵ لێـت بـێـزار بـێ و\nواز لـە ئـەویـنـی تۆ بێنێ‌ \nئــەگــەر هات و ڕۆژێ مردم \nبــــەم زام و داخ وئێــشــەوە\nبێ‌ شك بە كوشـتەی دەستـی تــۆم \nڕۆحـم بـۆلای تـۆ دێتـەوە\nبەڵام گــیانـــە تاكو ماوی \nقەت مەكـە پــەیمـان شــكێنـی\nجـار جـار سەرێ‌ لە گۆڕم بـــە \nئـــاشــكــرابێ‌  یـا نــهــێنی"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئاواتی مەرگ", "poem_description": "", "poem_text": "لێم زویری یاخود هەر خۆت دڵت گۆشی عەشق نەبوو \nبۆ ماڵی دنیا عاشق بووی؟ یاخود کات بەڕێ کردن بوو \n\nوەرە بڕوانە ژیانم زۆر جیاوازە لە چاو جاران \nئەوکات هاوڕێم پێکەنین بوو ئێستا بەس ئاشنام بە گریان \n\nهەموو فرمێسکی چاوانم بەسەر وێنەی تۆدا باران \nکەچی تۆ برینەکانمت تەنها جارێ نەکرد دەرمان\n\nگریانت بە چاوم ناساند... خەندەت لە لێوانم تۆران \nچاوەڕێ نیت ڕۆژێ ئاهم تۆش بخاتە شین و گریان \n\nئەڵێن گوایە خەفەتی زۆر ڕۆح لەجەستە دەر ئەهێنێ \nکەوایە بۆ ئازار و خەم واز لە جەستەی من ناهێنێ \n\nهێندە خەمم بۆ دوریت خوارد ئێستا من یەک پارچە خەمم \nدڵم نایە هیچت پێ بڵێم بە ئاواتی مەرگی خۆمم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "لەبیرت دێ", "poem_description": "", "poem_text": "لەبیرت دێ پێت ئـەوتم \nبــۆ نــــامــــەكانی تــــۆ شەیدام \nلەنامەی تۆ قەت تیر نابم... \nهـاوڕێمن كـاتێ كــــە تـــەنیـام \nبیرتە ئـەت وت \nهـەموو شەوێ \nلەجانتاكەم دەریان ئـەكــەم\nوەك مناڵێ دائەنیـشـم \nوشـەكـانـی لـەبـەر ئـەكـــــەم\nبیرتە سەرەتا پیم وتی \nبۆچی فرمێسک ئەڕیژی بۆم \nتاوانە هاتووی پێم ئەڵێی \nعاشق و ئەوینداری تۆم\nبیرتە وتم بێجگە لەخەم \nهیچ شتێکی تر شک نابەم \nبۆ خەمت پێ‌ بناسێنم \nهەموو جوانی عومرت ببەم  \nبێ‌ شك بە منیش وەكو تۆم\nلەخۆت زیاتر خۆشم ئەوێی \nبەس حەزناكەم خەم بناسی و\nبەخەمەوە بۆمن بدوێی \nپێم خۆشە دڵ پڕ خۆشی بی و\nلێوت خەندەی لێ‌ ببارێ‌ \nژیانی تۆش وەكو هی من \nبێ‌ خۆشی نەبێ‌ بەجارێ‌"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "کوڕی هەژار", "poem_description": "", "poem_text": "كاتێك سەیری سیمام ئەكەن \nئەڵێن كـوڕێكی خـەم باری\nبۆیە كەسـیـش خـۆشی ناوێی \nچونكـە تۆ كـوڕی هـەژاری\nتـكـام ئـەكـرد وتم عەشق \nلەسەروەت و ماڵدا نیە\nكـەسـێ‌ كـەبـۆ پـارە ویـستـت \nدڵـنـیـابە سۆزی تیانیە\nئـێـوە وا ئـەزانـن هـەژار \nدڵیـشـی بـێ‌ سـۆز و هـەستــە\nكە مـانـای عەشق نازانن \nچاوتان بەس بۆ سامان مەستە\nسـەروەت عـەشـق بـێ‌ تـاماوم \nدڵـم نـاكـەم بە ئەویندار\nچـونكـە هیـچ دڵێ‌ بـۆ عـەشـق \nپـاك نیـە وەك دڵی هەژار"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "دابڕان", "poem_description": "", "poem_text": "لـەو ڕۆژەوەی كـە خـوڵقاوم \nبـەشـــم خـەم و دابـڕانــە\nهەمـــوو وەرزێــكــی تــــەمـەنم \nوشك و پایز و خەزانە\nهـــەر بـــەهـــیـوام ڕۆژێ‌ بێت و\nوەكو جاران بێیتەوەلام\nبەمـن ئـاشـنای بـكەیتەوە \nگشت خۆشی و خەندەی تەوەلام\nکە ڕۆیشتی هـەموو خۆشیم \nوەكو گەڵای پایز وەری\nلەدوای تۆ لێوەكـانـی من \nپێكەنین و خــەندەی نەدی\nوەرەوە ڕۆژێ‌ لــــەڕۆژان \nدەســتـم لـەمـلت كـەم تــاوێ‌\nنــەك هەر خــۆت دنـــیـا بزانێ\nكەبێ‌ تۆ ژیانم ناوێ‌"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئەگەر هاتم", "poem_description": "", "poem_text": "ئەگەر هاتم \nدەرگای ژورت ئاوەڵاکە \nبۆنێ لە خۆت و بێدەکە و \nنوێنەکانیش بەرەڵاکە \nئەگەر هاتم \nبەنازەوە دەستم بگرە \nبە باوەشی میهرەبانیت \nهەڵمبگرە \nئەوکاتانەی من لەلاتم \nبە هەناسەی خۆت بدوێ بۆم \nچپەکانت بخە بەر گوێم \nخۆت پێم بڵێ کە شەوانە \nحەزم لە وردە ماچێکە \nلە بۆنی تۆ و لە هەناسە و\nباوەش و تیک ئاڵانێکە \nخۆت پێم بڵێ \nبە شێتانە و بەبێ شەرم \nبا منیش تاسەم لێت بشکێ و \nهێواش هێواش دەستم بەرم \nبۆ باخی سێو و هەناریت \nبمکە بە هاوڕێی باوەشی \nهەموو شەوانی بێداریت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "تاڵی سپی", "poem_description": "", "poem_text": "ئای چەندە جوانە لەنجە ولارەكەت\n‎ئەیبینم تەزوو دێنێ بەدڵما \n‎وەكو شەماڵی بەر بەیان وایە \n‎ڕۆح ئەكات بەبەر دڵی بە كوڵما \n\n‎هەر جارێ وادەی دیداری تۆبێ \n‎دڵ و دەرونم ناسرەون تا دێن \n‎پێش ئەوەی جەستەم بگاتە لای تۆ\n‎ئەوان لە پێش من بۆ خۆیان لەوێن \n\n‎وادیارە تەمەن زۆر كورت و كەمە \n‎باسی عەشقمی پێ نانوسرێ \n‎ڕەنگە لەو دنیاش بت بینمەوە \n‎ئەم ئەوینەی من یەخەت پێ بگرێ \n\n‎با دیدارێكی نوێ سازكەینەوە \n‎دەمێكە چاوم ونە لە چاوت \n‎دەشتی وشكی دڵ تەڕ بكاتەوە \n‎بارانی سۆز و عەشقی بەتاوت \n\n‎ئینجا ببینی دوری و بێ تۆیی\n‎چۆن تاڵی سپی ناساندوە پێم \n‎ئەترسم نەیەی تا ئەوڕۆژگارەی \n‎كە بیشم بینی نەزانی من كێم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بێ", "poem_description": "", "poem_text": "بێ با لە سایەی ئەویندا تێر بچێژین كەیفی خۆش \n‎بە شەرابی مەستی چاوت دەڵ و دەرون بێتە جۆش \n\n‎بێ هەتاكو هێزم ماوە تێر بكێشم نازەكەت \n‎ئاشنابم من بە ئاواز و ناز و مەیلە تازەكەت\n\n‎بێ هەتا دیسان بكێشم لەسەر دڵم شێوەكەت \n‎پڕ بەدڵ بۆنی بكەم گەرد و تازە سێوەكەت \n\nبێ هەتاکو خۆت ببینی چەن بێ نازم لە دوریت\nئەگەر منیش بەم جۆرەم بۆت تکام وایە لێم ببوریت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ڤالانتاین", "poem_description": "", "poem_text": "گوڵی سوری من سوری لێوانتە \nڤالانتایینم وەختی جێژوانتە \n\nکوا عەشق و ئەوین، ڕاز و دڵداری \nبەتەنها ڕۆژێ پێی دەکرێ کاری \n\n‎هەر هێندەی دەڵێم کە ئەویندارم \nبە تیری عەشقت وا بریندارم \n\nنە کەس پەی دەبا بە ڕازی ناخم \nنەڕۆژێ ئەڕوا مەینەت و داخم \n\nبەڵام گیانەکەم هەر سات بت بینم \nئاهێک دێتەوە بەر گیانی ژینم \n\n‎لەبەر چاوان و فرمێسکەکانت \nنەمتوانی بێمە بەر دیدەکانت \n\nهەرچەندە دوور بم هەردەم لەلاتم \nوەک پۆشاک بەستەی قەد و باڵاتم \n\nپیرۆزبایی من ئەم شیعرە بوو بۆت\nخۆشیشم ئەوێی زۆر زیاتر لە خۆت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "دڵم مەشکێنە", "poem_description": "", "poem_text": "ئەوەنە \n‎دڵم مەشێکەنە\n‎بە کردنی \n‎مــــــــاڵـــــــئاواییــــت \n‎کەمێ\n‎ترسی خودات هەبێ \n‎خــــەتــابـاری ڕۆژی دواییـــت \n‎من یادگاری\n‎تۆم لەلایە. \n‎تۆ چیت لایە بۆ تەنیاییت؟"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "حاڵی عاشق", "poem_description": "", "poem_text": "تۆ كە حەكیمی دەردەداران بی \n‎بۆ دەشتی دڵم وەكو باران بی \n‎بۆ نایەیتەلام وەكو جاران بی \n‎لە ڕیزی مەرد و چاكەكاران بی \n\n‎تۆ كە بۆ دڵم بەوێنەی خوێنی \n‎بۆ بەنازەوە نایەی بم دوێنی \n‎بەهاربی و نێرگز بۆ ژوانم بێنی \n‎وەرزی خەزانم دوایی پێ بێنی \n\n‎تەنها خەیاڵین، عادەتمان وایە \n‎دڵدانەوەمان هەر بە تەنیایە \n‎ڕاستگۆیی ناخمان بەسەر زار نایە \n‎بۆیە عاشقمان حاڵی ئاوایە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "هەواڵیان هاورد", "poem_description": "", "poem_text": "هەواڵیان هاورد لای یاری جوانۆ \n‎خەیاڵ و دڵی نەماوە لەلام \n‎لە بەرچاوی ئەو وەكو ئەو خەڵكە \n‎بەندەیەكی خوام لە شێوەی زەلام \n\n‎نەبیستی ڕاز و هاوار و گریەم \n‎نە گوێی داوەتە بێداری شەوم \n‎وەك ڕۆژی ڕوناك مەعلوم بوە لای\n‎كە وەلی ئاسا دێوانەی ئەوم \n\n‎ئەم بێ منەتی و بێ باكیەی یار \n‎تەنها ئەوەیە جوانێ بەناوە \n‎بێ ئاگا لەوەی هەزار جوان هەیە \n‎ئێستا لە خاكدا خەوێنراوە\n\n‎هۆشت بێتەوە بەر خۆت كچۆڵە \n‎نە بۆ تۆ و نەكەس دنیا نامێنێ \n‎ڕاكردن بە دوای شتی چێژ بەخشا \n‎بەختەوەری زۆر بۆ كەس ناهێنێ \n\n‎هێندە دڵی لاو مەخەرە ژێر پات\n‎هەتاكو خۆتیان ژێر پێ نەناوە \n‎دوای لە دەست دانی كەسانی بەنرخ\n‎پەشێوی دادی كەسی نەداوە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بەزمانی شەو پێت دەڵێم", "poem_description": "", "poem_text": "بەزمانی شەو پێت دەڵێم \n‎كە بەس لای منە \nئارامیت \n‎تەنها من بۆت بە بون دێنم \n‎ئەو بەهەشتەی \nپێی سەر سامیت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "پیرۆزبایی", "poem_description": "", "poem_text": "پیرۆزبێ یادی بون و ژیانت \n‎ئاسودەیی بئ میوانی گیانت\n\n‎ببورە كەوا دورم ناتوانم \n‎پێتی ببەخشم دیاری لێوانم \n\n‎ئاواتی كۆن و دێرینم وایە \n‎تۆ ئاسودەبی لە ئەم دنیایە\n\n‎پیرۆزبێ یادی لە دایك بونت \n‎هێندەی هەنگاوی ڕێی هات و چونت \n\n‎دیاریم دڵێكە پڕ پڕە لە خۆت \n‎هەر ئەوەم شك برد كە بینێرم بۆت\n\n‎تۆ ئاسودەبە و من وێل و خەمبار\n‎لێت پیرۆز دەکەم ڕۆژی هەزار جار"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بۆ نوسینەوەی جوانی ڕوخسارت", "poem_description": "", "poem_text": "بۆ نوسینەوەی جوانی ڕوخسارت \nرەنگە \nئەم عومرەم زۆر کەم مەودابێ \nیەزدانی گەورە و خاوەن دەسەڵات \nئەو هێز و توانای بە من نەدابێ"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "توڕەبونت", "poem_description": "", "poem_text": "ئەو دەم و ڕۆژەی تۆ لێم بێزاری \nمن زیاتر تاسەی ماچێكت دەكەم \nئارەزووی سەیری ڕەنگ و ڕوخسار و \nباڵای ناسك و لەبارت دەكەم \n\nهەر ڕۆژێ ڕەنگ و ڕوخسارت تاڵ بێ\nتامی ماچەكەت شیرین تر ئەبێ \nچەن ڕوت گرژ بێ لە باوەش نانت\nزیاتر بە جۆش و گەرم تر ئەبێ \n\nمن وام پێ خۆشە هەردەم توڕەبی\nچونكە چێژی تۆ زۆر زیاتر ئەبێ \nچەندە لێم دور بی دڵم سەد هێندە\nتامەزرۆی ماچ و دیدارت دەبێ \n\nئێستا حەز ناكەم هەروەكو جاران\nزو زو ڕۆژانە بێیتە پێش چاوم \nبەڵام ژوانت وەك جاران نیە و \nهەر بەخەیاڵ وەختی کۆن ماوم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "سلێمانی", "poem_description": "", "poem_text": "ئەی شاری جوانی پڕ لە یادگاریم \nسلێمانیەكەی جێگای مناڵیم \nئێستا و هەمیشە تۆ هەر ڕازاوە\nشوێنی گریان و ئارامی و یاریم \n\nلە هەر شەقام و كوچەو بانێكت \nورد دەبمەوە دێنەوە یادم \nپیاسەی ئێوارەی دەمی لاوێتم \nبەو یادگاریانە ئێستاكەش شادم \n\nلەهەر شوێنێكی تری كوردستان \nباسی هونەر و ڕۆشینبیران بێ \nئەبێ ناوی تۆ وەك تاجی پاشا\nلەسەر سەرەوەی هەر هەمویان بێ \n\nدیمەن و جوانیت ڕەنگیان گرتوە\nلەسەر ڕوخساری گشت مرۆكانی\nهەركەس لای تۆ بێ ناخیشی جوانە \nئەگەر ڕاست بكات لەگەڵ ویژدانی\n\nبەهار بە گوڵ و پایز بە زەردی \nنەخشاندویانە ڕەنگی و ڕوخسارت \nدەنگی ڕەشەبات وەک مۆسیقایە \nگونجاون لەگەڵ گشت دارەکانت\n\nمن هەر به هیوام هەتاکوماوم \nقەت دانەبڕێم لە خاک و ئاوت \nشانازی ئەکەم بە شوێنمەوە بێ \nهەکومردن لەقەب وناوت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "گرێ کوێرە", "poem_description": "", "poem_text": "مەمکە بە گرێ کوێرەی بەختی خۆت\nهەتا قەرەجێک بێ بمکاتەوە \nیان گەڵای زەردی وەریوی دارێک\nبەهاریش نەبێ لای لێ کاتەوە \nچەن خۆشە جارێ بە دەست و پەنجەت\nتیمارکەی زام و خەم بڕەوێنێ \nهەر وەکو ئەوسا سەرێکم لێ بەی\nماڵی تاریکم بە ڕۆژ گەڕێنی"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "تەنیام لێرە", "poem_description": "", "poem_text": "منی تەنیا\nبۆ لەمەودوا \nباخێک ئەکەم بە ماڵی خۆم \nلەو دەمەی کە دڵم تەنگە و \nزامی بونم زۆر بەسۆیە \nمن بۆی دەڕۆم \nئاخر ئەوێ  \nپڕ پڕێتی لە گوڵی جوان \nزۆر پەپولەی \nبێ گوناهـی سەر باڵ نەخشین \nبۆ گوڵەکان بون بە میوان \nئیتر لە وێ \nدەنگی ئازاری دڵ نایە \nلەوێ هەموو شت ڕەنگینە و \nسەدای ئاوازی گریان و \nهاواری دایکی شەهید \nناڵەی باوکی بەتەمەنی دەر کراو و \nبۆڵەی ئاوارەی سنور و \nنووزەی مناڵی بەر سەرما و \nدەنگی قیژەی فەرمانبەرێکی بێ موچە و \nسایەقێکی بێ بەنزین و \nپێشمەرگەیەکی بێ چەک و \nسەرۆکێکی بێ دەسەڵات \nلەهەمبەر میللەتدا نایە \nئیتر لەوێ \nهەموو شتەکان ئارامن \nلەوێ عاشقان ناسوتێن \nوا دەبین \nگوڵ بەدەم پەپولەیەوە پێ دەکەنێ \nپەپولە بۆ جوانی ڕوگوڵ \nسەمادەکا و هەزاران ئاواز دەژەنێ \nبڵێی ئەم باخەش هەروا بێ \nبێ ئازار و فرمێسکی خوێنین ڕشتن بێ \nهەتاکو دنیا کۆتابێ \nبەڵام نەخێر \nئێرەش پایزێکی هەیە بیژاکێنێ \nدەستی ڕەشەبایەکی وشک \nپەپولە و گوڵ بتۆرێنێ \nلێرە ئارامی نەمێنێ و \nئەم ماڵەشم بشێوێنێ \nبۆیە ئیتر من نامەوێ لێرە بژیم \nمن نامەوێ لێرە بگریم \nچونکە ئێرە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئەنفال", "poem_description": "", "poem_text": "من ئەو کوردەم کەوا ئازار\nبۆتە بەشێک لە ژیانم \nخەمی وڵات و ئازادی\nوەک ئاگر سوتانی گیانم \nهەزار ئازاری سەختم چەشت \nمەینەتیم هەر دوایی نەبوو \nیەخەی سەد پایزم گرت و \nبەهارێکی لێ شین نەبوو \n\nچاوی ئەم نیشتمانەی من \nهۆن هۆن مرۆی هەڵوەریوە \nنە وشک ئەبێ و نە بەرهەمی \nبەختەوەری لێ چنیوە \n\nوەرن گەلان زامی سەختم\nوا خوێناوی لێ ئەچۆڕێ \nبستێ خاکم پێ شک نایە \nلێیان نەکردبم بە گۆڕێ\n\n\nئاخر چەن هەزار مرۆڤم \nلە گەرمیانۆ پەلکێش کران \nلە بیابانی وشک و زەردا خنکێنران\nمناڵ و لاو پیر و جەوان \nسەرلەبەریان قڕ کراون \nورد و درشتیان بە ڕۆحۆ \nلەناو گۆڕی تار نراون  \nهەرچیش مابوو یان بە گولە \nیان دەرخواردی سەگ دراون \n\n\nچەن هەزار مرۆڤی جوانم \nلەهەڵەبجەی هێرۆشی ما \nلە ئامێزی پڕ لەسۆزی یەکتریدا \nبە بۆن سێو خەوێنراون  \n\nئەی ئەو هەزارانەی ترم  \nکە بەناوی شەڕی ناو خۆ و \nخەباتی سنوری قۆڕ و \nبە سیاسەتێکی بۆگەن \nلە خوێنیاندا سور کراون \n\nئەی ئەو لاوانەی کە ئێستا \nبە دەستی هاو زمانی خۆی \nلە خاکی عەرەبستاندا \nبە چەقۆی کول سەر بڕاون  \n\nهەمووی تنۆکی فرمێسکی\nئەم نیشتمانی دایکەیە و \nهەڵوەریوە \nئەو دایکەی کە بۆ ساتێکیش \nخۆشی ڕۆڵەی خۆی نەدیوە \n\nئەی نیشتمان من پێت ئەڵێم \nئەو ڕؤڵانەی لە ئامێزتان \nپێیان بڵێ \nبۆ دیوانی خوا سەفەر کەن \nبە مۆری خوێنی ڕژاوتان \nڕوی سەبەب کارانیان ڕەش کەن"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "مەستی لێوی یاری جوان و بادەی مەیی و چاوی کاڵم", "poem_description": "", "poem_text": "مەستی لێوی یاری جوان و بادەی مەیی و چاوی کاڵم\nشێتی مەمکی نەرم و نۆڵ و خەوی سەر قۆڵ و باڵم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ناڵەی دڵ", "poem_description": "", "poem_text": "ئەو دڵەم کە \nچەشنی سەنتور و نەیە \nئۆقرە ناگرێ گەر ساتێ \nناڵەی نەیە \nئەو ئەناڵێنێ \nبۆ دوری دۆست و یار \nلە دواری وان \nلە هیچ جێ ناگرێ قەرار \nئەو نەناڵێنێ \nئەدی چی بناڵێ \nکە تێ پەڕ بێ \nبە هەمان دۆخ و حاڵێ"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بڕیار", "poem_description": "", "poem_text": "ئەو لە غوربەت شادی دەکا من لێرە پەست و غەمگینـم \nئەو بێ لە من هەموو کەسێ و منیش تەنها ئەو دەبینم \nبـبـیـنـن چـۆن دەم سـوتێـنێ ئاخر کەی لای خـوا ڕەوایـە \nخەڵکی دڵێـکی گەش و جـوان، من ئـاگـر لە سینەمدایە \nئەگەر بەوە ئەسودە بـوی کـە بوسـوتێم، وا دەسـوتـێـم \nگەر بڕيارە بۆلام نەیـەی، مـەیە. مـن بـەرەولای تــۆ دێـم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئەو دڵم دەشکێنێ", "poem_description": "", "poem_text": "ئــەو دڵم دەشکێنێ کەچی من دڵی ئـەو دەکەم چـارە \nئـەو مـن دەسـوتێنێ و منیش ئاوی ئـاگریم ئـەم جارە \nمن گوڵی بۆنداری ئەوم کەچی ئەو بۆ من هـەر خـارە \nمن خەندە و پێکەنینم بۆی ئەویش بۆ من هـەر ئـازارە \nئەو بێ هۆش و خەیاڵ لە من من چاوم بۆ ئـەو بێدارە\nبەهارێکی نوێم بۆ عومری ئەو هەر لەسەر بەزمی پارە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بەتەنها یاد و خەیاڵت، ژیانی من ئەکا خاڵی", "poem_description": "", "poem_text": "بەتەنها یاد و خەیاڵت، ژیانی من ئەکا خاڵی \nلە هەموو گریان و خەمێ و ئەمباتە بۆ مناڵی"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "چــــەنـــد هـــەنگاوی درێژ بنێی بـۆ دابـڕن، هەر دێیتەوە", "poem_description": "", "poem_text": "چــــەنـــد هـــەنگاوی درێژ بنێی بـۆ دابـڕن، هەر دێیتەوە \nپارچەیەکیت لە جەستەی من ناتوانی خۆت جیا کەیتەوە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "ئاخۆ دڵی هەژاری تۆ چەندە بە ئێش و ئازارە", "poem_description": "", "poem_text": "ئاخۆ دڵی هەژاری تۆ چەندە بە ئێش و ئازارە \nبە دڵی خۆمدا ئەزانم بۆ دوری چەن بێ قەرارە\nئەو زمانەی کەوا ئەدا ئازاری تۆی نازەنینم \nلاڵ بێ، وشک بێ، نەمێنێ، قەت بەخۆمەوە نەی بینم"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "چاویلکەی ڕەش", "poem_description": "", "poem_text": "لای وێنە کێشێ دانیشتم تا بۆم بکێشێ وێنەیەک ‬‬‬‬‬‬\n‫سەیری کردوو بە ئەسپایی نەخشاندی لەسەر پەڕەیەک ‬‬‬‬‬‬‬‬\n‫بەڵام کاتێ کە تەواو بوو بینیم وێنەی تۆی کێشاوە ‬‬‬‬‬‬‬‬\n‫وتی تەنها ئەم وێنەیەم بەدی کرد لە ناو ئەو چاوە ‬‬‬‬‬‬‬‬\n‫دیسان من دڵم دا خورپا خوایە کەس نەت ناسێتەوە ‬‬‬‬‬‬‬‬\n‫لەدوای ئەو رۆژە چاویلکەی ڕەش لە چاوم نابێتەوە"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بڵێسەی دێ گڕی سینەم لەیادی چاوی خومارت", "poem_description": "", "poem_text": "بڵێسەی دێ گڕی سینەم لەیادی چاوی خومارت ‬‬‬‬‬‬\n‫ئەسوتێ دڵ، عومر ئەڕوا، بەبێ ژوان و دیـدارت"}, {"poet": "سامان سەنگاوی", "poet_description": "['ناو : سامان سەنگاوی', 'ڕێکەوتی لەدایکبوون : ١١ی بەفرانباری ٢٦٨٥ی کوردی', 'شوێنی دانیشتن : سلێمانی', 'سەرەتای نووسین : ٢٧٠١-٢٧٠٢ی کوردی', 'دەرچوی : پەیمانگای کۆمپیوتەر']", "book": "تەنیام لێرە", "poem_title": "بارانی عەشقت هەرگیز ناتوانێ", "poem_description": "", "poem_text": "بارانی عەشقت هەرگیز ناتوانێ \nدەشتی وشکی من شین بکاتەوە \nیان جارێکی تر دڵ و دەرونم \nبۆ دوری و خەمت شین بکاتەوە"}]