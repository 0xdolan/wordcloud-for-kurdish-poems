[{"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەمشەو لە خەوما بووم بە باڵدارێ", "poem_description": "خەوێک", "poem_text": "ئەمشەو لە خەوما بووم بە باڵدارێ\nپەڕ و پۆ نەخشین خەت و خاڵدارێ\n\n\nبای باڵم ئەدا بۆ گشت دیارێ\nناگا ڕێم کەوتە ناو مێرغوزارێ\n\n\nکاتێ سەیر ئەکەم تا چاو ئەکا کار\nباخە گوڵباخە گوڵە لالەزار\n\n\nسەروە، سەمەنە، یاسەمەن، گوڵنار\nسۆسەن، نارەوەن، شۆڕە بی و چنار\n\n\nھەڵووژە و ھەرمێ و ھەنجیر و ھەنار\nبەھی و سێو، ترێ و گێلاسی ئاودار\n\n\nکۆشکێکی تیایە چوار دەوری تەلار\nجَنّاتُ تَجري تَحتها الأنْهار\n\n\nتێر گەڕام تێیدا بە ئارەزووی دڵ\nئەم دار و ئەو دار ئەم چڵ و ئەو چڵ\n\n\nدەماخم چاخ بوو بە بۆن خۆشی گوڵ\nگیان کەوتە سەما بە نەغمەی بوڵبوڵ\n\n\nوەک سەرخۆش ھەستام بێ ھۆش و قەرار\nخۆمم گەیاندە دەروازەی حەسار\n\n\nچوومە ناو کۆشک و ماڵەکە و تەلار\nگەڕام لە ناویا سەر و ژوور و خوار\n\n\nھۆدەیێکم دی تەرتیب کرابوو\nفەرشی نایابی لێ ڕاخرا بوو\n\n\nتەختێکی جوانی لێ دانرابوو\nپەردەی ڕەنگینی لە دەور درابوو\n\n\nلە سەر ئەم تەختە شۆخێکی شیرین\nلێی ڕاکشابوو بە حەیا و تەمکین\n\n\nڕەنگی پەڕیبوو وەک گوڵی نەسرین\nمات و بێ ھێز و پەشێو و بێ تین\n\n\nکە پرسیم وتیان ئەم گوڵعوزارە\nئەم شەکر لێوەی شیرین ڕەفتارە\n\n\nئەم ماھ جەبینەی پەری ڕوخسارە\nدایکی وەتەنی کوردی ھەژارە\n\n\nلێم پرسی وتم باوانی خاسم\nلاو شێوە جوانی بێ قسە و باسم\n\n\nمایەی ژیانی ئەسڵ و ئەساسم\nدایکی دڵسۆزی کوردی کەساسم\n\n\nبۆ چی شێواوە شێوەی شیرینت؟ \nڕەنگی پەڕیوە کوڵمی ڕەنگینت؟ \n\n\nدژاوە زوڵفی چین لەسەر چینت؟ \nفرمێسکاوییە دیدەی نەخشینت؟ \n\n\nوتی لێم گەڕێ دەردم گرانە\nحاڵم تا بڵێی زۆر پەرێشانە\n\n\nتینم تیا نییە وەھای سڕ کردووم\nتەماشا ناکەی وەک داری پردووم\n\n\nھەرچەند ھەوڵ ئەدەم ناتوانم بزووم\nبە سەر زیندووم و بە لاشە مردووم\n\n\nدەردی ئێوەشم سەرباری دەردە\nنەجاتم نادەن لەم بەردە بەردە\n\n\nدڵ بریندارم، ھەناسەم سەردە\nئازارم، دەردم، دەرمانم کوردە\n\n\nلەجیاتی ئەوەی وەکوو ھاوڕێتان\nپشتی یەک بگرن شان بدەن لە شان\n\n\nیەکتر بەر نەدەن لە تەنگی و فەرحان\nفەرقی خۆیش بکەن لەگەڵ بێگانان\n\n\nکە چی ئەبینم کە ھەستان لە خەو\nئەبنە مەقاشی دەستی ئەم و ئەو\n\n\nدواکەوتووی نامەرد بە تەقڵە و بە دەو\nبارەبەری ڕۆژ، یاساوڵی شەو\n\n\nھەر بە خەندەیەک یا مەرحەبایەک\nیەکتر بەر ئەدەن ھەر یەک بۆ لایەک\n\n\nبە درۆ و فیشاڵ بۆ ھەر بێ بارێک\nئەبنە فیدایی بۆ ھەموو لایەک\n\n\nئاگاتان نییە لە ئەحواڵی من\nبووم بە گۆی فتبۆڵ بە دەستی دوژمن\n\n\nئەم ڕام دەکێشێ ئەو دەڵێ بۆ من\nوا بە ناکامی ئەمنێنە کوفن\n\n\nخەزێنەم کە وا پڕ لە زێڕ و زیو\nھەمووی کەوتووە لەم ناوا بێ خێو\n\n\nسەریان تێ کردووە ڕێوی و ورچ و دێو\nئێوەش تەڕ ناکەن لەو جەیحوونە لێو\n\n\nمیراتم کە ھی ئێوەیە تەواو\nبێگانە بردی بە کوێرایی چاو\n\n\nکردی بە پارە و ئەیکا بە زووخاو\nئێوەش سک برسی و ڕووت و ناتەواو\n\n\nھەموو نەزان و بێ عیلم و جاھێڵ\nدواکەوتوو لە گەل، بەجێماو لە خێڵ\n\n\nوەتەن وێرانکەر بە پێ مەڕە و بێڵ\nبۆ دوژمن موخلێس، لەگەڵ یەک بە فێڵ\n\n\nتا ئێوە وا بن خۆشی نابینم\nوەکوو ئەمبینن دایم حەزینم\n\n\nخەریکی شین و ناڵە و گرینم\nخەمە خۆراکم تاڵییە ژینم\n\n\nکە ئەم حاڵەم دی، دڵم ھاتە ژان\nڕاپەڕیم لە خەو، بە ناڵە و گریان\n\n\nشەوم لێ گۆڕا تا بەری بەیان\nئەم وت چۆن بژین چۆن ئەبێ ژیان؟ \n\n\nڕەببی خۆ تۆ خۆت ساحێبی کوردی\nخۆت چارەسازی عالەم بە وردی\n\n\nئاگاداری کە خۆت بە نامەردی\nچە غەدرێک ئەکرێ لە گەورە و وردی\n\n\nھەر چەند قەومێکی زۆر گونابارین\nلەگەڵ یەک خراپ، دۆستی ئەغیارین\n\n\nجەور لێ کراو و دڵ بریندارین\nدەست و پێ بەسراو یەکجار خەمبارین\n\n\nئێمەش لای خۆمان خۆ موسڵمانین\nبە تۆ و کەلامت ساحێب ئیمانین\n\n\nموتیع بە ئەمر و حوکمی قورئانین\nمان و نەمانمان لە تۆ ئەزانین\n\n\nھانا و پەنامان ھەر بە خۆتە و بەس\nھیوامان نییە ئیتر بە ھیچ کەس\n\n\nنابین بە کۆیلە و نۆکەر و حەرەس\nفریامان کەوە خۆتی فەریادڕەس\n\n\nھەتاوی ڕوونی نەوەی ھامفەردان\nھیوای پاشەڕۆژ شێر کۆڵەی کوردان\n\n\nشەفەقی بەیان نەتەوەی مەردان\nچییە دەرمانتان بۆ شیفای دەردان؟ \n\n\nشاھۆ ئەم خەوەت چییە تەعبیری؟ \nئەو دایکە جوانە چییە تەدبیری؟ \n\n\nئەمەوێت لە کورد چ جوان چ پیری\nبۆم بەیان بکات بە فیکر و بیری"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی زیایی ڕوومەتت خورشیدی ئەوجی ئیستوا", "poem_description": "", "poem_text": "ئەی زیایی ڕوومەتت خورشیدی ئەوجی ئیستوا\nقەوسی شومشێری دوو ئەبرووت زولفەقاری مورتەزا\n\n\nنووکی موژگانت بە تیژی وەک سەنانی خالدی\nچەتری زوڵفەینت بِلا شَك سایەیی باڵی ھوما\n\n\nلەعلی لێوت ھەر وەکوو یاقووتی سووری ئاودار\nغەبغەبەت وەک سێو و کوڵمت گەوھەرێکی شەوچرا\n\n\nگەردنت شووشەی گوڵاو، پوستان ھەناری گوڵ بە دەم\nسینە وەک مینایی مەی ساعید میسالی دڵڕوبا\n\n\nقامەتت سەروی گوڵستان یا نەمامی باخی خولد\nباقی ئەندامی لەشی تۆ وەک جەواھیر با تەڵا\n\n\nنازکی و عیشوە و کریشمەت بێ نەھایەت دڵ فریب\nشۆخی و شیرین کەلامیت موعجیزاتی کیبریا\n\n\nسەد ھەزارانی وکوو من عاشق و شەیدایی تۆن\nڕۆژ و شەو مەجنوون سیفەت وێڵن لە سەحرا و چیا\n\n\nمن کە سەرکردەی ھەموویانم بە وسڵت لەحزەیەک\nکامیابت قەت نەکردم گوڵ ڕوخی شیرین لەقا\n\n\nشەرحی حاڵاتی دڵی میحنەت زەدەی شایق بەڵا\nھەروەھا بۆ خۆی بمێنێ تاوەکوو ڕۆژی جەزا"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دوڵبەرم دیسان بە عیشوە شۆڕشێ بەرپا ئەکا", "poem_description": "", "poem_text": "دوڵبەرم دیسان بە عیشوە شۆڕشێ بەرپا ئەکا\nبۆ شکاری عاشقانی خۆی بە چاو دەعوا ئەکا\n\n\nسەف بە سەف تابووری ئەگریجەی لەگەڵ موژگانی چاو\nحازری جەنگە کە گۆیا موڵکی دڵ یەغما ئەکا\n\n\nبەرگی سووری حەربی پۆشیوە نیگاری سەنگ دڵ\nمەیلی خوێن ڕێژی دڵانی شیفتەی شەیدا ئەکا\n\n\nلاش لەسەر لاش عاشق و بێ گیان لە جێگە کەوتووە\nئەو دەمەی یارم بە گۆشەی چاو، بە ناز ئیما ئەکا\n\n\nخۆ کە جارجار چاوی ھەڵ دەبڕێ بە سەد ئەفسوون و ناز\nشێخی ئیرشاد شیفتەی دوو نەرگسی شەھلا ئەکا\n\n\nکاتێ کە دێتە ئارەزووی تاڵانی دڵ\nھەر دەڵێی جەنڕاڵی ڕووسە و ئیدیعای بەغدا ئەکا\n\n\nموعجیزاتێکی عەجیبە ناز و عیشوەی دوڵبەرم\nمەیلی بێ ئیسلام و کافر یەک بە یەک ڕیسوا ئەکا\n\n\nڕۆژ لە داخا زەرد ئەبێ وەختێ کە بینیی ڕووی نیگار\nمانگ لەبەر شوعلەی جەمالی بێ موحابا ڕا ئەکا\n\n\nچاو کەژەڵ ئەبرۆ کەشیدە و گوڵ عوزار و مەھ جەبین\nقامەتی خۆ مەحشەرێک بۆ عاشقان بەرپا ئەکا\n\n\nگەردنی مینایی مەی سینەی وەکوو سەفحەی بلوور\nمەمکی فنجانی لە لیمۆی باخی ڕۆح ئەفزا ئەکا\n\n\nشەوقی مرواری ددانی یار لە کاتی پێ کەنین\nھەر لە برق و باقی شوعلەی لوئلوئی لالا ئەکا\n\n\nشەھریاری خێڵی جوانانە لە دەرحەق عاشقان\nدائیمەن ھەر حەز لە ناز و کیبر و ئیستغنا ئەکا\n\n\nزاڵمێکی دڵ ڕەق و لە خوا نەترسە و پڕ جەفا\nبێ وەفایێکە بە عالەم لەعب و ئیستھزا ئەکا\n\n\nعاشقی دێوانە کرد، پێکای بە گۆشەی نیم نیگا\nبۆیە وا ھەر شیوەن و فەریاد و واوەیلا ئەکا\n\n\nوا لە ئەحواڵی فەنادا شایقت مەنسوور وار\nگاھێ «یا لەیلا» ئەڵێ، گاھێ «أنا الليلي» ئەکا"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "سەروەری عالەم ئەلا ئەی مەتلەعی نووری خوا", "poem_description": "بۆ پێغەمبەر", "poem_text": "سەروەری عالەم ئەلا ئەی مەتلەعی نووری خوا\nسەیدی گشتی بەشەر سوڵتانی خێڵی ئەنبیا\n\n\nشەھسواری لەیلەیی ئەسرا و سەرداری ئومەم\nشافیعی جوملەی گونەھکاران لە دیوانی جەزا\n\n\nواسیتەی نوتقی بەعیر و ئاھوو و زەب و درەخت\nتائیری ئەوجی تەدەللا، شاھی بورجی قد دنا\n\n\nئەی کە سورمەی چاوی بازت کوحلی مازاغ البصر\nوەی کە میحرابی دوو ئەبرووت سوجدەگای ئەھلی سەما\n\n\nکەوتە تەسبیحات لە دەستا زیخی سەحرا ئاشکرا\nجەزعی نەخلە بۆ فیراقت ھاتە ھاوار و بوکا\n\n\nتۆ بە ئیمای پەنجەیێکت قورسی بەدرت پارە کرد\nئەی وجوودت واسیتەی ئیجادی جوملەی ماسیوا\n\n\nئاگرت بەردایە خانەی دینی نەسرانی و یەھوود\nئەو دەقیقەی تۆ موخاتەب بووی بە سوورەی کاف ھا\n\n\nئایەتی و الليل لەسەر تەعریفی گێسووت ھاتە خوار\nباسی بێ میسلی جەمالی تۆیە سوورەی وَالضُحىٰ\n\n\nشاھیدی بەرزی مەقامی تۆیە قورئانی عەزیم\nھەر لە بای بسم اللهوە تا ناس و سورەی هل أتا\n\n\nھەر لە ئادەم تا دەگاتە یوونس و عیسا و نووح\nموژدەچی تەشریفی تۆ بوون ئەنبیایی مامضىٰ\n\n\nسایەبانی سەر سەرت شەھباڵی شاھی جەبرەئیل\nجاڕوویی بەر خاکی ڕێت کاکۆڵی چەند حۆری لەقا\n\n\nواقیعەن تۆ خاتەمی پێغەمەران بوویت و وەلێ\nئەو دەمەی تۆ بووی نە ئادەم بوو نە باقی ئەنبیا\n\n\nیا ڕەسوولەڵا دەخیلت بم، زەلیل و بێ کەسم\nغەیری قاپی لوتفی تۆ دەستم لە ھەر لایەک بڕا\n\n\nشەرمەسار و خوار و عوسیان بار و بەدکارم وەلێ\nدەست و پێم بەسراوە وا کەوتوومە بەر داوی بەڵا\n\n\nنەفس و شەیتانی لەعینم وا بەسەرما زاڵمن\nدەوریان داوم بە داییم میسلی شێر و ئەژدەھا\n\n\nموستەحەقی قەترەیەک ڕەحمم لە دەریای لوتفی تۆ\nنابێ مەئیووسم بکەی ئەی شاھی با عەدل و سەفا\n\n\nکەلبی دەرگای خۆتە شایق مولتەجی نابێ بە کەس\nسا بە ھاواریۆ وەرە قوربان ئەتۆ و زاتی خوا"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "چەرخی دوون پەروەر ھەمیشە یارمەتیی نادان ئاکا", "poem_description": "١٩٣٥", "poem_text": "چەرخی دوون پەروەر ھەمیشە یارمەتیی نادان ئاکا\nمەردی دانا دوونە ناو جەرگی لە داخا ژان ئەکا\n\n\nعەسری نووری پێ ئەڵێن بەم دەورە مەنحووسە کە چی\nھەر لە دەوری پیسی چەنگیز و ھولاکۆ خان ئەکا\n\n\nدڵ بە جارێ بوون بە بەرد و ڕەحم و شەفقەت تێپەڕی\nشێتە ئەو شەخسەی ئومێدی ڕەئفەت و ویجدان ئەکا\n\n\nناوی دین کوژرایەوە، لادینییان ھێنایە جێ\nھەرچی ئەیبینی خەریکە پەیڕەوی شەیتان ئەکا\n\n\nدینی ئیسلام بێ موسەمما حوکمی شەرعی نا ڕەواج\nئەھلی دین ئەمڕۆ تەمەننای مردن و ئیمان ئەکا\n\n\nحەق نەما، مۆدەی بەسەر چوو مروەت و ئینساف و عەدڵ\nئەو کەسە مەقبووڵە زوڵم و ئیفترا و بوختان ئەکا\n\n\nپیاو سەری سوڕ ماوە، عاقڵ شوێن و ڕێی لێ تێک چووە\nوەزعی دونیا وایە، دانا شێت و سەرگەردان ئەکا\n\n\nخولق و خووی عالەم ھەموو شکڵێکی کەی وەرگرتووە\nئەو کەسەی چاکەی لەگەڵ کەی، دوژمنیی ئینسان ئەکا\n\n\nئەو زەواتانەی کە خۆیان زۆر بە چاک پیشان ئەدا\nغاڵبەن خوویان لە خوویی عەقرەب و سەعبان ئەکا\n\n\nئەو کەسەی ھێندێ ئەیانوت موشفیقە بۆ قەومی خۆی\nئێستە ئەیبینم کە ماڵی قەومەکەی وێران ئەکا\n\n\nکەر لەگەڵ ئەسپی کەحێلە دێتە مەیدانی مەساف\nبزنەکێوی وا لەگەڵ شێر ئارەزووی زۆران ئەکا\n\n\nکوندەبوو ئەوسا کە جێگەی قوژبن و وێرانە بوو\nسەیری کە! ئێستا لەگەڵ قووش جیلوە و جەولان ئەکا\n\n\nقەل لە جێی بازا ئەبینم بووتە سەردار و ڕەئیس\nگورگی ھار ئەمڕۆ لەجێی شوان سەرپەرشتیی ڕان ئەکا\n\n\nمامە ڕێوی بوو بە دەفتەرداری گۆشت و دووگی چەور\nمشکی برسی وا سەپانی ڕزقی سەر خەرمان ئەکا\n\n\nگۆخڵی چەڵتووک درایە دەس یەکانەی کۆنە ساڵ\nھووڵە ئاودێری گوڵاڵە و سونبول و ڕێحان ئەکا\n\n\nدەورە وایە بایەقوش لافی ھومایی لێ ئەدا\nگوربە خۆی گۆڕیوە داوای جێگەیی شێران ئەکا\n\n\nپیاوەتی نایابە شاھۆ! ڕۆژی سوپڵە و ھەرزەیە\nھەر کەسێ پیاو بێ بەڕاستی خۆی لە خەلق پەنھان ئەکا"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕووم لە قاپی تۆیە ڕەببی وام لەبەر دیوانتا", "poem_description": "", "poem_text": "ڕووم لە قاپی تۆیە ڕەببی وام لەبەر دیوانتا\nکەوتوم وەک سەگ لە سایەی سێبەری قورئانتا\n\n\nتۆ پەناھی بێ پەناھانیت و بەندەی ڕووسیات، \nغەیری تۆ نیمە پەناھێ من لەژێر ئاسمانتا\n\n\nسەد کە نامەی کردەوەم ڕەشتر لە ڕووی خۆمە بەڵام\nسەھلە شۆرینی لە دەریای بێ پەیی ئیحسانتا\n\n\nباوەڕم وایە بە نەسسی ئایەتی لا تقنطوت\nموئمینان نابێ موعەززەب بن لە ناو زیندانتا\n\n\nتۆ کە فەرمووتە ئەبخشم گشت گوناھی موئمینین\nبەندە چۆن بێ بەش ئەفرموورێم لەناو غوفرانتا\n\n\nگەر ببەخشی جورمی شاھۆ ھیچی کەم نابێتەوە\nبەحری ڕەحمی بێ پەی و ئەلتافی بێ پایانتا"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بپرسن لە گشت عالەم سەرانسەر", "poem_description": "", "poem_text": "بپرسن لە گشت عالەم سەرانسەر\nکێ دیویە ئاغا ببێ بە نۆکەر؟ \n\n\nچەندە بەد نمەک چەند ناماقووڵن\nچەندە دوژمنی، خودا و ڕەسووڵن\n\n\nبرا وا دیارە دوژمن ناناسن\nکە چەند بەدپێس، سوپڵە و ناڕاسن\n\n\nساڵەھای ساڵە نان خۆری کوردن\nئێستاکەش وەھا پیس و نامەردن\n\n\nبە پارەی ئێمە شتان دەسێنن\nلەبۆ نەمانمان بە کاری دێنن\n\n\nبەبێ بەزەیی خوێنمان ئەڕێژن\nکە چی مردوویشمان بمرێ ناینێژن\n\n\nبە زێڕ و زیوی ئێمە خەفەتبار\nچاویان سوور بووە، بوون بە گورگی ھار\n\n\nبەڕاستی بمرین گشت بە یەکجاری\nگەلێ چاکترە لە خزمەتکاری"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بێ فائیدە عومرێکە جەفا پەروەری یارم", "poem_description": "", "poem_text": "بێ فائیدە عومرێکە جەفا پەروەری یارم\nخوێن خوار و دڵ ئەفگار و وەفا گوستەری یارم\n\n\nزۆر تینووی ئاوی دەھەنی خەنجەری یارم\nدڵ زەخم و جگەر ڕێشی موژەی نەشتەری یارم\n\n\nسەرمەستی ھەوای عەشقی ڕوخ و چاوی خومارم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بەھارە خۆشی کەژ و کۆسارە", "poem_description": "", "poem_text": "بەھارە خۆشی کەژ و کۆسارە\nکاتی ژیانەوەی درەخت و دارە\n\n\nچرۆ و ھەراڵەی نوێ دیارە\nجەژنی سەوزە گیا و باخ و گوڵزارە\n\n\nشنۆی بای وادەی نەسیمی نەورۆز\nبەفری کوێستانی کرد بە تەپ و تۆز\n\n\nشریخەی ڕەعد و بەرقی جگەر سۆز\nنە زوستانی ھێشت، نە بەردەلعەجوز\n\n\nشاخ و کێو و شیو، سەحرا و دەشت و دەر\nبێستون شاھۆ، کێوی ئاویدەر\n\n\nگەلی باو و قەندیل گوێژە و ئەزمەڕ\nبەرگی نەورۆزیان تەواو کردە بەر\n\n\nسەحرا گوڵ گوڵە بە لالەی ڕەنگین\nبە شەوبۆ و نەرگس گوڵ مینا و نەسرین\n\n\nڕێحانە و گوڵباخ گوڵاڵەی نەخشین\nوەنەوشە و لەولاو بەڕەزای شیرین\n\n\nسوورە ھەراڵەی بۆن خۆش و چنوور\nگوڵ و گوڵ خونچەی ئاڵ و زەرد و سوور\n\n\nگوڵ زەمەق، مێخەک، ھێرۆی ھەزار جۆر\nھەڕاڵەبەرەم خەمباری سەرشۆڕ\n\n\nقاسپەقاسپی کەو ئاوازەی بوڵبوڵ\nبانگی یاکەریم، قومری خاڵ لە مل\n\n\nدەنگی پۆڕ سەدای چۆلەکەی سەر چڵ\nھەر یەک تەئسیرێ ئەکەنە سەر دڵ\n\n\nحیلەی جوانوو چارەوێی زک پڕ\nبۆڕەی گا باڕەی کار و بەرخ و مەڕ\n\n\nقووقەی کەڵەشێر جروەی پەلەوەر\nشەقە دەنووکی لەق لەق و سەرگەڕ\n\n\nنەورۆزی دونیا ھەر ھاتوچۆیە\nوەختێ ھاتەوە ھەر وەکوو خۆیە\n\n\nتەنیا نە بۆ من نە ھەر بۆ تۆیە\nشێتە ئەو کەسەی بۆی ڕەنجەڕۆیە\n\n\nئەمانە ھەر یەک بۆ ئینسانی ژیر\nجۆرە فیکرێکی ئەھێنێتە بیر\n\n\nبەشەر سەرسامە چ جوان و چ پیر\nلەم کردەوانەی یەزدانی قەدیر\n\n\nئەم کائیناتە بەبێ چەند و چوون\nبەبێ ھەندەسە و خەریتە و فنوون\n\n\nبە پێی ئەمرەکەی فەوری «کاف و نون»\nلە نەبوونەوە ھێناویەتە بوون\n\n\nشاھۆ زبان و خەیاڵ و قەڵەم\nعاجیزن تەواو بە نووسین و دەم\n\n\nلە باسی کونھی خوای بێ ھاودەم\nھەتاکوو ماوم سوپاسی ئەکەم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەلا ئەی دولبەری شەنگم وەرە تا بم بە قوربانت", "poem_description": "", "poem_text": "ئەلا ئەی دولبەری شەنگم! وەرە تا بم بە قوربانت\nفیدای کاکۆڵی گرژ و لوول نیساری چاوی فەتتانت\n\n\nھیلال ئاسا قەدم خەم بوو لەژێر باری خەمی دووریت\nدە سا تۆ بی و خوا! ڕەحمێ ئەوا مردم لە ھیجرانت\n\n\nبە تابووری موژەی چاو و بە زوڵفی چین لەسەر چینت\nدڵ و دینت لە دەس سەندم، خوا بمکا بە قوربانت! \n\n\nئەوەند شێواوە ئەحواڵم نزیکە ھەر وەکوو مەجنوون\nبە جارێ وێڵ و شەیدا بم لە سەحرا و بیابانت\n\n\nشەو و ڕۆژ ناڵە ناڵی دڵ لە سینەم دێ بە مەحزوونی\nئەویش گۆیا بریندارە بە زەخمی تیری موژگانت\n\n\nبە تاڵان چوو ھەموو عەقڵم بە غەمزەی چاوەکەت جانا\nسەرم مابوو بە ساغی، وا ئەویشم خستە مەیدانت\n\n\nبە باڵا سەروی بوستانی، بە ڕوومەت ماھی تابانی\nئەڵێی سالاری خووبانی، بە لەنجە و لار و عینوانت\n\n\nمنی سەودا زەدەی عەشقت، نزیکە خۆ بە مەرگی تۆ\nبە جارێ شێت و شەیدا بم، لەبۆ خاڵی لەبی جوانت\n\n\nڕەزام ڕۆحم بدەم بیللا، لە موژدەی وەسڵی باڵاتا\nئەگەر یاریم بدا تالیع، سەعاتێ بم بە مێوانت\n\n\nدەمی وا وشکە شایق، وەختە بپڕووزێ و لە دەس دەر چێ\nئەگەر تێر ئاو نەکەی ساتێ لە چەشمەی ئاوی حەیوانت"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی ئەو کەسەی کە کەس نییە وێنەی لە کائنات", "poem_description": "", "poem_text": "ئەی ئەو کەسەی کە کەس نییە وێنەی لە کائنات\nئەم عەبدی ڕوو ڕەشت لە زەلیلی بدە نەجات\n\n\nھیوام بە ڕەحمی واسیعی زاتی کەریمتە\nعەفوم بکەی لە جورم و موزیلات و سەییئات\n\n\nخۆت جێی ئومێدی بەندەیی داماوی بێ کەسی\nخۆتی موعینی عەبدی پەرێشانی ڕووسیات\n\n\nخۆت کاشفی ھەمومی ھەموو موئمنانی خۆ\nخۆت فاتیحی وەحیدی لەبۆ گشتی موشکیلات\n\n\nخۆتی خوایی واحد و بۆ تۆ نییە خوا\nباڵا دەست مەحاڵە وجوودی لە ماسیوات\n\n\nقاپیت بوڵندە جێگە پەنای خاس و عامە وا\nبەندەیش بەھۆی کەرەمتەوە خۆم خستە ساو پەنات\n\n\nبە ئەشقی ئەوەی کە ناوی بەرامبەر بە ناوتە\nمەحبووبی خۆتە خاوەنی ئایاتی موعجیزات\n\n\nبەشقی ئەوەی کە سەییدی کەونەینە فەخری کول\nخەتمی پەیەمبەرانە خاوەنی ئایاتی موعجیزات\n\n\nبە ئەشقی ئەوەی کە ئەشرەفی ئەولادی ئادەمە\nشاھی عوموومە ئەفزەلی مەجمووعی مومکینات\n\n\nشیرین سواری لەیلەیی أسرا بِعَبدِه\nنوُرُ الهُدىٰیی زوڵمەتی عوسیان و سەییئات\n\n\nساحیبی شان و شەوکەتە پایەی بوڵندی ئەو\nڕۆژی جەزا لە بەینی ھەموو جەمعی ئەنبیات\n\n\nخۆی ئەوەڵین شەفیعە لەبۆ عەفوی عاسییان\nھەر ئەو قسەی ڕەواجە لە دیوانی کیبریات\n\n\nئەو زاتە کێیە؟ تاجی سەری ئەنبیایە گشت\nئەو زاتە کێیە؟ سەروەری ئەحباب و ئەسفیات\n\n\nیەعنی ئەمین و مەحرەمی ئەسراری زاتی خۆت\nهادي السبل محەممەدی موختاری موستەفات\n\n\nبمبخشە ڕەببی سەد کە گونەھبار و ڕووڕەشم\nمەحکوومی نەفسی زاڵم و مەحجووبی بارەگات\n\n\nپشتم چەمیوە، شان و ملم تێک شکاوە گشت\nبارم گرانە چونکە بە ئەنواعی مووبیقات\n\n\nھەر عەفوی تۆیە دەردی گوناکار ئەکا دەوا\nھەر زاتی خۆتە بەندە بە ڕەحمت ئەکا خەڵات\n\n\nشاھۆی گوناھی بەندە بەرامبەر بە عەفوی تۆ\nپووشێکی زۆر زەعیفە بەرامبەر بە بای فەنات"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بەندە عەبدێکی زەلیلم بێ دەس و بێ دەستەڵات", "poem_description": "", "poem_text": "بەندە عەبدێکی زەلیلم بێ دەس و بێ دەستەڵات\nبێ مەلاز و بێ کەسم خۆم خستە ژێر سایە وپەنات\n\n\nڕووم نییە چاوم ھەڵێنم من لەبەر زۆری گونام\nشەرم ئەکەم دەستم درێژ کەم بۆ تەمەننایەک لەلات\n\n\nبیر و بڕوام وایە من جورمی گوناھباران ھەموو\nپەلکە پووشێکە بەرامبەر عەفوی زاتی بێ خودات\n\n\nڕەببی سا تۆ بی و جەلالی لایەزالی ئەقدەست\nتۆ جەمالی بێ میسالی زاتی پاکی کیبریات\n\n\nتۆ بی و ئەو تاقە مەحبووبەت لەبەر تەشریفی ئەو\nئافەریدەت کرد سماوات و زەمین و کائینات\n\n\nسەروەری ئەولادی ئادەم فەخری کول ھادی سبل\nپێشەوایی مورسەلین و خەتمی گشتی ئەنبیات\n\n\nبەر لە عالەم ئافەریدەت کرد لە نووری زاتی خۆت\nھەڵبژاردەی خاسی باریتە لە بەینی ماسیوات\n\n\nئەو مەقاماتە بوڵندەی پێت کەرەم فەرموو ھەمووی\nخاسە بۆ زاتی محەممەد شافیعی ڕۆژی جەزات\n\n\nبەشقی ئەو تاقانە بێ وێنەت بە ڕەحم و لوتفی خۆت\nسا ببەخشە تۆ بە ڕەحمەت جورمی شاھۆی ڕوو سیات"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەسف داخی گرانم دوڵبەرم مەیلی جیایی کرد", "poem_description": "کۆچی زینەت <br> ١٩٤٧", "poem_text": "ئەسف داخی گرانم دوڵبەرم مەیلی جیایی کرد\nسەرم سوڕ ماوە بۆ چ ئەو شۆخە تەرکی ئاشنایی کرد\n\n\nچرای ماڵم نەما موستقبەلم بێ نوور و تاریکە\nبە ڕاستی گەردشی گەردوون لەگەڵ من بێ وەفایی کرد\n\n\nھەسێرەی تالیعم ڕەش بوو، ژیانم تاڵییە ئەمجا\nکە دوڵبەر کۆچی بۆ ئەولا لەسەر ئەمری خوایی کرد\n\n\nسوئالم کرد لە دڵ تەئڕیخی فەوتی پێی گوتم زینەت\nگوڵی حۆرێکی عەین بوو بۆ جنان کۆچی نەھانی کرد"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "نووری دیدە و دڵ عەزیزی قەومی میحنەت باری کورد", "poem_description": "بۆ خالید نەقشبەندی <br> ١٩٥٨/١٢", "poem_text": "نووری دیدە و دڵ! عەزیزی قەومی میحنەت باری کورد! \nداری پڕ میوەی ژیانی میللەتی خەمباری کورد! \n\n\nمەرھەمی زامانی کۆنەی دڵ برینداری وەتەن! \nداروویی خۆشی نەخۆشانی لە ڕۆح بێزاری کورد! \n\n\nجێی ئومێدی قەومی مەئیووست لە خەیراتی وڵات! \nخالیدی کوردی دلێر و سەیفی جەوھەرداری کورد! \n\n\nدۆستانت سەربوڵەند و دوژمنانت سەرنگوون\nشێرەکەی عالی نەژاد و حەیدەری کەڕاڕی کورد! \n\n\nبیێنەوە سەر باسی ڕاسی نەگبەتیی کوردی ھەژار\nئاخری کەی دێ بزانین نەگبەتی و ئیدباری کورد؟ \n\n\nگشت ئەزانین ئێمە بێ بەش بووین لە خەیراتی وڵات\nمووچەیان جەور و جەفایە، کاسب و جووتیاری کورد\n\n\nگاھ تورک و گا عەجەم لێمان ئەبوونە گورگی ھار\nگاھ نوری گۆڕبەگۆڕ ئەبووە سەگی ھەوشاری کورد\n\n\nیەک لەشوێن یەک مەرجی سەعدئاباد و بەغدایان دەبەست\nبۆ تەماعی نەوت و خازنەی ژێر زەوی خەیرداری کورد\n\n\nئاھ و ناڵەی کوردی مەزڵووم بوو گەیشتە لای خوا\nبۆیە وا نابوود و سووکن زاڵم و غەدداری کورد\n\n\nدەستی زوڵمی لێ ببڕێت خاکی کوردستان ھەموو\nوەک بەھەشتی لێ بەسەر دێ جەننەت و ئەنھاری کورد\n\n\nچاوەڕێن بەڵکوو لەمەولاوە بە ھێزی یەکیەتی\nتامی ئازادی بچێژن میلەتی بێداری کورد\n\n\nبۆ ئەمە پێویستە شاھۆ دەس لە یەکتر بەر نەدەین\nتاکوو زوو بێتە سەمەر باخ و گوڵ و گوڵزاری کورد"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "نەگبەتی نەیگرتبێ شوکری خوا ھۆشیارە کورد", "poem_description": "", "poem_text": "نەگبەتی نەیگرتبێ شوکری خوا ھۆشیارە کورد\nساحیبی عەقڵی سەلیم و ساحیبی ئەفکارە کورد\n\n\nگەر لەمەو پێش نووستبوون بەینێ لە خاوی غەفڵەتا\nئێستە گەر ئینساف بدەن ھەستاوە وا بێدارە کورد\n\n\nخۆ بە ئینساف گەر تەماشا کەن بە چاوی دیققەتێ\nھەر ئەوەی عەیبە کە ئەمڕۆ بێ کەس و خەمخوارە کورد\n\n\nخۆ بە نیسبەت جەوھەر و جێگە و مەقام و موڵکەوە\nشاھی و شاھەنشەھی شایستە و ھەموارە کورد\n\n\nگەر قسەی ساغتان ئەوێ یاران بە قورئانی کەریم\nمردنی پێ چاترە لەم خزمەتی ئەغیارە کورد\n\n\nبێشە کەی خاڵی بووە ھەرگیز لە شێر و کەرکەدنگ؟ \nشێری شێر خۆری تیایە، مەردی جەوھەردارە کورد\n\n\nپرس ئەکەم بەو مەجلیسی ئەقوامی میللەت پەروەرە\nداخڵی ئینسافە ئایا مەحو ئەکەن یەکبارە کورد؟ \n\n\nشێت نییە ئەم قەومە، ئەفکاری ھەمووتان تێ ئەگەن\nھەرچی سیڕڕێکتان ھەبێ پاکی لەلا ئیزھارە کورد\n\n\nنەگبەتی داوێنی گرتووین، سەبر ئەکەین تا وەختی خۆی\nعاقیبەت معلووم ئەبێ چۆن ئاغە و سەردارە کورد\n\n\nدڵ پڕ و ماتەم مەبە شایق! یەقین ڕۆژێ ئەبێ\nبەم زووانە ببنە جێگەی پەنجەیی ئیشارە کورد"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کەوکەبی تاریکە تاڵە شوومە کورد", "poem_description": "", "poem_text": "کەوکەبی تاریکە، تاڵە شوومە کورد\nبۆیە وا دائیم لە حەق مەحروومە کورد\n\n\nبۆ تورەقی کۆششە ئیشی کە چی\nسەیر ئەکەی پاش کەوتوو و مەزڵوومە کورد\n\n\nواسیتەی ئەم نەگبەتی و پاش کەوتنەی\nگەر تەئەمول کەی لەلای مەعلوومە کورد\n\n\nسوئی زەن، فیتنە و حەسەد، کیبر و نیفاق\nئەم سیفاتانەن کە پێی مەشئومە کورد\n\n\nبێ سوباتی و سەر ڕەقی و بێ مەسلەکی\nبووەتە ئەسبابی ئەوەی مەحکوومە کورد"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی ئاسەفی زەمانە لە پاتەختی شەھریار", "poem_description": "وەرامی نامەی جەمال بابان لە بەغدا", "poem_text": "ئەی ئاسەفی زەمانە لە پاتەختی شەھریار\nوەی گەوھەری خەزێنەیی شاھانی تاجدار\n\n\nڕۆژت ھەمیشە جەژن و شەوت ڕۆژ و بەختیار\nبەد خواھی عومر و عیززەتی تۆ ڕۆژی تارومار\n\n\nپشت و پەناھ و ناسری تۆ ڕەببی لایەزال\nبەختت بوڵند و پایەیی دادت بە ئیستیوار\n\n\nسایەی بڵاوە بێ سێبەری خەیمەی عەداڵەتت\nبەڵکوو بگاتە سەر سەری ئێمەش لە کۆھسار\n\n\nجەژنانەیەک کە لایقی تەقدیمی ئێوە بێت\nنیمە بە غەیری شیعری تەڕ و جوان و ئاودار\n\n\nھەر جەوھەرم ھەیە کە بە کار بێ ئەویش ئەوا\nئەمڕۆکە ساقیتە بە تەواوی لە ئیعتیبار\n\n\nکەس نایەوێ بە پێسەیەک جینسی مەتاعی فەزڵ\nبێ قیمەتە ھونەر لەکن ئەبنایی ڕۆزگار\n\n\nبۆ ئەم مەتاعە دوونە کە ئێستاکە من ھەمە\nدائیم لە حەسرەتام و پەرێشان و بێ قەرار\n\n\nنەمزانی ناڕەواجە وەفا و داد و ڕاستی\nدارایی ئەم سیفاتە ڕەزیلە و زەلیل و خوار\n\n\nئەربابی عیلم و حیلم و حەیا نامراد ئەبن\nحیلە و درۆ و خەیانەتە ئەسبابی ئیعتیبار\n\n\nئوستادی من بە تفڵی ئەمانەی بە من نەخوێند\nچی بکەم کە ئێستە زەحمەتە فێر بم بە ئیزتیرار\n\n\nمن ھەر گلەم لە بەختی ڕەشی خۆمە، کەوکەبێ\nگیراوە ڕەش بووە بە میسالی شەوانی تار\n\n\nوەرنە لە ئێوە قەت گلە ناکەم کە شەخسی تۆ\nکانی سەماحەتیت و بوزورگی و لوتفکار\n\n\nئەجدادی ئێوە کانی کەرەم بوون و بەحری جوود\nبۆ ئێمە تۆیش لەوانەوە ماوی بە یادگار\n\n\nداد و سەخا وەزیفەیی مەدرووسی ئێوەیە\nحاشا کە ئێوە تەرکی بفەرموون بە ئیختیار\n\n\nشاھۆ ھەمیشە داعیە بۆ بەرزی جاھی تۆ\nھەر چەند دڵی لە شیشەی غەمدایە موھرەوار"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "نەورۆزە جەژنە شاخ و چیا کێو و دشت و دەر", "poem_description": "(ناتەواوە)", "poem_text": "نەورۆزە جەژنە شاخ و چیا کێو و دشت و دەر\nتارایی سەوزی دا بەسەرا سەوزی کردە بەر\n\n\nڕازایەوە بە ڕەنگی گوڵان نیشتمانی کورد\nبووژایەوە درەخت و چرۆی جوانی کەوتە دەر\n\n\nخونچە بە بای نەسیمی بەیان کەوتە پێکەنین\nسۆسەن گەشاوە، یاسەمەنیش تاجی نایە سەر\n\n\nلالە و بەنەوشە، نەرگس و نەسرین و گوڵ زەمەق\nھەر یەک بە نەشئەیەکەوە وا دێنە بەر نەزەر\n\n\nشەوبۆ و چنوور و سوورە ھەراڵە و کەما و لۆ\nتازە لە ژێری بەفرەوە سەریان دەیێتە دەر\n\n\nنەغمەی حەزینی بوڵبوڵی شەیدا لە عەشقی گوڵ\nتەئسیر ئەکاتە ناو دڵی غەمبار و ناو جگەر\n\n\nقاسپەی کەو و چریکەیی تەیر و تیووری تر\nخۆشی ئەدەن بە دڵی ماتی پڕ کەدەر"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "نەیدیوە کەسێ کەسبی معارف بەبێ ئوستاد", "poem_description": "", "poem_text": "نەیدیوە کەسێ کەسبی معارف بەبێ ئوستاد\nمومکن نەبووە حەللی مشاکل بەبێ ئیمداد\n\n\nنەبووە بە شتێ سەربەخۆ ئاسن بەبێ حەدداد\nنەیگرتووە کەس بازی مراوی بەبێ سەییاد\n\n\nگەورە نەبووە بەچکە بەبێ دایەیی خەمخوار\n\n\nبەس تاڵبی تاڵانی یەک و کوشتنی یەک بن\nبەس ساعیی بێ دەستی و دەست بەستنی یەک بن\n\n\nبەس مایلی فەوتانی یەک و مردنی یەک بن\nمەشغووڵی برایی یەک و یەکخستنی یەک بن\n\n\nتا کۆمەڵ و یەک دەستە و یەک بن وەکوو ئەغیار\n\n\nھەر کەس کە بەقەد زەڕڕەیێ عەقڵی لە سەرایە\nتەسدیقی ئەکا ھەر چی کە نووسیومە وەھایە\n\n\nمونکیر بە قسەم داخڵی زومرەی جوھەلایە\nشایق بە خوا ھەر چی لە جەمعی عوقەلایە\n\n\nبۆ نەزمی کەلامت بە دڵ و گیانە خەریدار\n\n\nنایێتەوە بیرتان کە لە ئەیامی سەفەربەر\nحیلمی بەگی ئەرکان و برایم بەگی بێ فەڕ\n\n\nچەند گەورەیی کوردانی ھونەر پێشەیی سەفدڕ\nکردیان بە نیشان و ھەدەفی گوللەیی عەسکەر\n\n\nئەو ڕۆژە کە تەشریفی خەبیسیان بووە سالار\n\n\nدارووی حەسەد و بوغز و جەھالەت ھەموو عیلمە\nدەرمانی ھەموو دەردی ڕەزاڵەت ھەموو عیلمە\n\n\nئەسبابی نەجات بوون لە زەلالەت ھەموو عیلمە\nبۆ «نەیلی عولا» بابی دەخالەت ھەموو عیلمە\n\n\nھەر عیلمە کە ساحێبی ئەکاتە شەھ و خونکار\n\n\nھەر کەس کە وتی «ئەمتە بە چەند؟» ئەبنە غوڵامی\nتەسلیمی ئەکەن ماڵ و سەر و گیانی کیرامی\n\n\nبۆیشی ئەبنە سەنا خوانان و دوعا گۆیی دەوامی\nئەی میلەتی بێچارە عەجەب جاھیل و خامی\n\n\nقەومێکی تەواو بێ سەروپێن و نەزانکار\n\n\nوا چاکە ھەموو موتتەحید و یەک دڵ و چا بین\nبۆ یەک نە وەکوو دەستە برا، عەینی برا بین\n\n\nمەردانە لەبۆ مەقسەدی یەک پشت و پەنا بین\nبەو شەرتە ھەموو تابعی ئەحکامی خوا بین\n\n\nتا جوملە ڕەھا بین لە دەسی دوژمنی خوێن خوار\n\n\nدوژمن نەبووە قەت بە برا ئێمە خەشیمین\nدائیم کە لەگەڵیان شەو و ڕۆژ یار و نەدیمین\n\n\nئێستا کە بە ئەنواعی عیلەل ئێمە سەقیمین\nموحتاجی دەوای حیکمەتی لوقمانی حەکیمین\n\n\nبۆ چارە ئەبێ سەعیی بکەین ئێمە بە ناچار\n\n\nشەھدی ئەم و ئەو پڕیە لە دەرمانی کوشەندە\nبەس تەفەرە بخۆن ھەر بە قسەی خۆش و بە خەندە\n\n\nئەی بێ خەبەران بەس ببنە چاکیر و بەندە\nمەشھوورە کە کەمتر نەبووە شەندە لە مەندە\n\n\nڕۆژ ئەبێ بەم شەھدە ببن ئێوە گرفتار\n\n\nئێوە بن و خوا وەرنەوە با تف بێ لە شەیتان\nدەر کەن لە دڵا جوملە خەیاڵاتی پەرێشان\n\n\nچەند چشتێ ھەیە واسیتەی نەگبەتی کوردان\nوەک کیبر و حەسەد، بوغزی یەک و قیللەتی عیرفان\n\n\nئیسڵاحی بکەین بەڵکوو بکۆشین ھەموو یەکجار\n\n\nئەم جەھل و نیفاق و سەفەھ و زیللەتە تا کەی؟ \nئەم بێ شەرەفی و خۆ خۆریە و غەفڵەتە تا کەی؟ \n\n\nئەم بوغز و شیقاق و حەسەد و عەزلەتە تا کەی؟ \nبێ فیکری و سەر خۆشیی ئەم میللەتە تا کەی؟ \n\n\nتا کەی ئەبنە مەسخەرەیی عالەمی ھۆشیار؟ \n\n\nناگەینە ئەمەل ئێمە کە وا بێ سەر و پا بین\nبەد خوڵق و بەد و تارکی ئەحکامی خودا بین\n\n\nدوژمن بە سەر و ماڵی ھەموو دۆست و برا بین\nبێگانە پەرست، خادمی مەخڵۆق وەھا بین\n\n\nسوودێکی لەبۆ ئێمە نییە خزمەتی ئەغیار! \n\n\nھەستن لە خەوێ خزمە دەم و چاوێ بشۆرن\nچاوێکی ھەڵئێنن لە چەپ و ڕاسێ بنۆڕن\n\n\nپرسێکی لە یەک کەن لە چ ئەحواڵ و چ شۆرن\nئەم عالەمە بۆچ عاجز و بێ کەیف و سروورن؟ \n\n\nبۆ چی ئەکەن ئەم قەومە فەقیرە ھەموو ھاوار؟ \n\n\nقاپی ئەمەلی ئێمە کە بەسراوە لە ھەر لا\nناکرێتەوە ئەم قاپیە بۆ ئێمە ئەم ئێستا\n\n\nبێ یەکیەتی و مەرحەمەتی حەزرەتی مەولا\nھەر یەکیەتییە دەردی ھەموو کوردێ دەوا ئەکا\n\n\nتا تەفەرەقە بین، زۆر عەبەسە زەحمەت و ئیسرار\n\n\nعالەم ھەموو مەشغووڵی تەلاش و دەسوبردە\nھەر میللەتە بۆ خۆیە خەرێکی زەد و خوردە\n\n\nھەرکەس لەبۆ خۆی حاکمی خۆیە وەکوو مەردە\nمەحروومی ھەموو قەومی فرۆمایەیی کوردە\n\n\nماتەم زەدە و سووکە پەرێشان و گرفتار\n\n\nکوردیش ئەبێ ھەر عەبد و غوڵامی ئەم و ئەو بن\nھەر بارەبەر و ماتەم و شان ڕێش و جەدەو بن\n\n\nچاویان لەم و لەو بێت و نە بە ئەم بن نە بە ئەو بن\n- - - - - - - - - - - - - -\n\n\nبێ عیلم و جگەر، پارە و مەحزوون و خەفەتبار\n\n\nئەو میللەت و قەومانە لەوەوپێش کە زەبوون بوون\nئەو تایفە و تاقمە ئەوساکە کە دوون بوون\n\n\nئەو خەڵقە لەبەر جەھل و نیفاق غەرقەیی خوون بوون\nھەستان لە خەوی غەفڵەت و دارای فنوون بوون\n\n\nئێستاکە ھەموو بە گلگن و شاھ و حوکمدار"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ھەسێرەی ھیوای سەربەستی بەشەر", "poem_description": "لە جەنگی جیھانیی دووەمدا <br> ١٩٤٣/٦/١٤", "poem_text": "ھەسێرەی ھیوای سەربەستی بەشەر\nلە ئاسۆی توونس سەر ھاتەدەر\n\n\nوەک سوفیدەی سوبح ڕووناکی بەیان\nسوپای تاریکی زوڵمی دایە بەر\n\n\nبە ورشەی شوعلەی پرشنگی جوانی\nدونیای سەرانسەر گشت کرد مونەووەر\n\n\nلە یومنی ئەو بوو دەستەی سوێن خواران\nتاجی زەفەریان ھەموو نایە سەر\n\n\nبۆیە وا تێکڕا ئازادی خواھان\nنازی و فاشیستان لەوێ کردە دەر\n\n\nئەم بەری دەریای ناوەڕاست ھەمووی\nپاک کرایەوە لە پیسی میحوەر\n\n\nکەسێک تێ فکرێ بە عەقڵ و بە دڵ\nلەم گوڕە و نەڕە و فیراری ھیتلەر\n\n\nھەر لە ڕۆژھەڵات ھەتا ڕۆژئاوا\nوەک گای تاڵانی چۆن درانە بەر\n\n\nتێ دەگا کە وا دەستەی سوێن خواران\nنەجات دەھەندەی عالەم لە خەتەر\n\n\nخۆ بە کوشت ئەدەن تا بەنی ئادەم\nلە چاڵی زوڵمەت، بھێنرێنە دەر\n\n\nپێویستە ئێمەش بە زمان و بە دڵ\nبەڕاستی بگەین سوپاسی داوەر\n\n\nبەقەدەر ھەموو دونیا و مافیھا\nسوپاس بۆ زاتی تەنیای دادگەر\n\n\nھەر بژی ھێزی دەستەی دیمۆکرات\nبۆ ڕزگار بوونی بەشەر لە زەرەر\n\n\nبە بای فەنا چن نازی و فاشیستی\nدەعبای ئادەم خۆر موجەسەمەی شەڕ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "زیدی خۆش ھەوای خۆشی دڵگیرم", "poem_description": "", "poem_text": "زیدی خۆش ھەوای خۆشی دڵگیرم\nئارامگای جەستەی باو و باپیرم\n\n\nئەوەند جێگیری لە دیدە و دڵما\nمەحاڵە دەر چی ھەرگیز لە بیرم\n\n\nمایەی سەبووری دڵەی خەمبارم\nڕووناکی دیدەی لێڵی خوێنبارم\n\n\nدارووی نەخۆشی سەختی ھیجرانم\nمەرھەمی سینەی ڕێشی زامدارم\n\n***\n\nکەژ و کێوەکەت دیارە لە دوور\nبرق و باقی دێ، وێنەی شوعلەی نوور\n\n\nکۆشکی ناو چیا و باغچە و باخاتت\nوەک بەھەشت پڕیە لە غیلمان و حوور\n\n\nخاکە سوورەکەت تەڵای دەستە ئەفشار\nبەردت زومڕووت و ئەڵماسی ئاودار\n\n\nئاوت وەک کەوسەر یا ئاوی حەیات\nمیوەت شیفا بەخش دەردی دەردەدار\n\n***\n\nوەتەن ئەی ھەر تۆی واسیتەی ژینم\nمایەی نیشاتم ڕۆحی شیرینم\n\n\nھێزی دوو ئەژنۆ و قووەتی پشتم\nپشتیوانی جوان سەختی نەخشینم\n\n***\n\nلانەی شێر کۆڵەی ڕۆڵەی پوڵنگت\nئەشکەوتی مەحکەم تاشراو لە سەنگت\n\n\nجێگای ڕومبازی شۆڕە سوارانت\nدەشتی گوڵ گوڵی سەد ھەزار ڕەنگت\n\n\nشەکراوی شیرین سەرچاوەی کانیت\nشنەی بای نەسیم سۆزەی بەیانیت\n\n\nئەو زیندەگی بەخش مردووی سەد ساڵە\nئەم فەرەح ئەفزای فرزەندی گیانت\n\n***\n\nیا خوا ئاوا بێ بە خۆشی و جوانی\nبۆ ژینی ئێمە بە کامەرانی\n\n\nپارێزگارت بێ یەزدانی عادل\nچونکە تۆ دایەی نیشتمانمانی\n\n***\n\nدوژمنت دائیم ھەر سەرەوژێر بێ\nچوار پەلی ئیفلیج، دوو دیدەی کوێر بێ\n\n\nجگەری لەت لەت دڵی بە خوێن بێ\nبە سەد سک برسی بە سکێ تێر بێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "جەمالی نووری سەعادەت لە ئەوجی بورجی عیراق", "poem_description": "", "poem_text": "جەمالی نووری سەعادەت لە ئەوجی بورجی عیراق\nتلوعی کرد و موقارن بە ڕۆژی چوارەم تاق\n\n\nچە نوورێ؟ پرتەوی خوایی موعادیلە بە شەفەق\nجەماڵی چی؟ کە جەلالی مونیری کرد ئافاق\n\n\nزیایی پرتەوی دادی میسالی لەمعەیی ڕۆژ\nفڕاندی زوڵمەتی لەیلی دوجایی زوڵم و نیفاق\n\n\nجەلیسی کورسی عالی وەزارەتی عەدلی\nنەژادی حاکمی بابان موحیببی داد و ویفاق\n\n\nدوڕڕی بەقیمەتی تاکی خەزێنەیی شاھان\nفەریدی عەسرە شەھیرە بە ئەحسەنی ئەخلاق\n\n\nلە ترسی ھەیبەت و ڕوعبی جەماعەتی دوژمن\nھەمیشە لفە بە یەکدا ساقیان بالساق\n\n\nبە عەدل و داد و سەماجەت، بە بەزل و جوود و سەخا\nعەدیلی جەعفەر و یەحیا بە کەوکەبە و ئینفاق\n\n\nبە علم و عەقڵ و کیاسەت، بە حلم و فەزڵ و شەرەف\nبە عەزم و حەزم و سیاسەت، بە قەول و عەھد و میساق\n\n\nموجەللی فەخرە لەبۆ عەرەب و کورد و تورک و عەجەم\nمیسالی سەددی ڕەگینەیە وەعدە و میساق\n\n\nئومێد ئەکەم کە بە یومنی قودوومی موحتەشەمی\nبگاتە ئەوجی عولا تاج و تەختی حوکمی عێراق\n\n\nتەشەککوراتی وجوودی، فەریزەیی عەینە\nلەسەر جەماعەتی کورد خاسەتەن عَلى الاطلاق\n\n\nدەوامی عیززەت و عومر و بەقا و سەڵتەنەتی\nتەڵەب ئەکەم بە تەزەرروع لە حەزرەتی خەللاق\n\n\nدوعای تورەقی و جاھی جەمال بەگی بابان\nبووە بە ویردی شەو و ڕۆژی شایقی موشتاق"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "لەگەڵ دراوسێ بەڕاستی براین", "poem_description": "", "poem_text": "لەگەڵ دراوسێ بەڕاستی براین\nچونکە نەتەوەی ئادەم و حەواین\n\n\nلە قەدیمەوە ھەموو پشتاوپشت\nخۆشی و تاڵیمان وەک یەک بووە گشت\n\n\nلەگەڵ ئەم و ئەو، باوک و برا بین\nوەھا پێویستە کە ماڵ جیا بین\n\n\nماڵی من بۆ تۆ، تۆ بۆ من نابێ\nئەگەر ھاتوو بوویش، خۆشی تیا نابێ\n\n\nشەریکی خەڵقی، ھەر خەریکییە\nنەتیجەی ئاخر ھەر تەریکییە\n\n\nیەک بین چاکترە، نەوەک بە ناکاو\nدوژمن بمانکات بە پۆڕی خوراو"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بەخوا بێ ڕیا ھەواخواتم", "poem_description": "بۆ شێخ عوسمانی شێخ عەلادین", "poem_text": "بەخوا بێ ڕیا ھەواخواتم\nتالبی ئیحترامی دەرگاتم\n\n\nئارەزوومە ببی بە شاھی جیھان\nشایقی شەعشەعەی تەجەللاتم\n\n\nلەعومی سولالەیی عومەری\nعاشقی خوڵق و خوویی ئەعلاتم\n\n\nبەدڵ و گیان بە وێنەی بوڵبوڵ\nئارەزوومەندی ماھی سیماتم\n\n\nوەکوو مورغی قەفەس منی بێ دڵ\nبەستەیی داوی میھر و سەوداتم\n\n\nشەو و ڕۆژ من بە یادی ڕوویی تۆ\nدڵی پڕ ناڵە و مەقاماتم\n\n\nبەستە وێژە لە ھیجری تۆ شاھۆ\nھەر دەڵێ ئاخ لە ھیجری تۆ ماتم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "تاتای سەری زوڵفی ڕەشی پەرچەمی یارم", "poem_description": "", "poem_text": "تاتای سەری زوڵفی ڕەشی پەرچەمی یارم\nوەک تەوقی غەزەب چۆتە ملی قەلبی ھەژارم\n\n\nتابووری موژە دەس بە سنان بۆ منی بێکەس\nئامادەیە وەک عەسکەری خوێنڕێژی تەتارم\n\n\nشمشێری برۆی حازرە بۆ گەردنی عاشق\nوەک شیری عەلی چۆن بووە بۆ جەیشی کوفارم\n\n\nئەو خاڵە بەسەر ڕوویەوە وا دیارییە شایق\nبۆ مورغی دڵان دانەیە دای ناوە نیگارم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "سەد کە من شەرمەندەم و دارایی ئەوسافی زەمیم", "poem_description": "", "poem_text": "سەد کە من شەرمەندەم و دارایی ئەوسافی زەمیم\nغەرقی ژێر باری گوناھم تابعی نەفسی لەئیم\n\n\nسەد کە خەجڵەت بارم و نامەم لەڕووی خۆم ڕەشترە\nوەک سەگی برسیم موتیعی ئەمری شەیتانی ڕەجیم\n\n\nقەت نەبوو ڕۆژێ بە ڕاستی سوجدەیەکت لێ بەرم\nھەر لەگەڵ ئەوباش خەریک بووم، بووم بە ھامڕاز و نەدیم\n\n\nدائیمەن تەعقیبی خێڵی نەفس و شەیتانم ئەکرد\nسەرفی ئەوقاتم لە ئیشی قۆڕ و ئەفکاری سەقیم\n\n\nلێک یا ڕەببی ئومێدم زۆر بە عەفوی تۆ ھەیە\nبەندە عەبدێکی زەلیلم تۆیش خوایەکی ڕەحیم\n\n\nگەر بە کرداری بەدی خۆم تۆیش بەدیم دەرحەق بکەی\nبەس تەفاوت کوا لەبەینی عەبد و خەللاقی عەزیم\n\n\nوەر بەتەعجیلی عیقابم مەیل ئەفەرمووی ڕەببەنا\nموستەحەقی ئەومە ئێستا بمخەیە ناری جەحیم\n\n\nعەبدی قاپی خۆتە شایق پادشاھی بێ نەزیر\nچاوەڕێی بەخشینی خۆتە أنتَ غَفّار كَريم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "شۆخی باڵا بەرزەکەم من عاشقی باڵایی تۆم", "poem_description": "", "poem_text": "شۆخی باڵا بەرزەکەم من عاشقی باڵایی تۆم\nڕۆژ و شەو شێواوی سەودای نەرگسی شەھلایی تۆم\n\n\nبۆ چی ناپرسی لە حاڵم دەفعەیەک ئەی سەنگ دڵ\nبۆچ مەگەر نازانی من دێوانەکەی سەودایی تۆم\n\n\nدەردەکەم سەختە و دەوای نایێت بە دەرمانی حەکیم\nچونکە شێواوی گریشمەی عەرعەری ڕەعنایی تۆم\n\n\nداد و فەریادم ئەگاتە ئاسمانی حەوتەمین\nئەھلی ئاسمانیش دەزانن شیفتە و ڕیسوایی تۆم\n\n\nخەڵق فنا في الله دەبێت و من فنا في ال‍تۆ بووم\nتۆ گوڵی باغی بەھەشتی خۆ منیش شەیدایی تۆم\n\n\nداخۆ کەی بێ جورعەیەک نۆش کەم لە شەھدی لێوی تۆ\nتینووی تەنیا قومێ لەو شەربەتی ئەعلایی تۆم\n\n\nھەر تەم و ھەورێک ئەبینی دوودی ئاھی شایقە\nچونکە دڵ سووتاوی عەشقی عیشوەیی باڵایی تۆم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "غەیری قاپیت کوێم ھەیە تاکوو پەناھی بۆ بەرم", "poem_description": "", "poem_text": "غەیری قاپیت کوێم ھەیە تاکوو پەناھی بۆ بەرم\nغەیری زاتی ئەقدەست کێیە کە سوجدەی بۆ بەرم\n\n\nعەبدی خۆتم، ئافەریدەی زاتی خۆتم، ھەرچی ھەم\nسەد کە عاسی و ڕوو سیا بم یاکوو ڕەش بێ دەفتەرم\n\n\nدەستی خۆم بۆ کێ درێژ کەم دەوڵەمەندتر بێ لە تۆ\nئەی کەریمی کارسازم! پادشاھی مەحشەرم! \n\n\nتۆ ئومێدی بێ ئومێدانی لە دونیا و ئاخیرەت\nبەندە خۆ موئمین بە خۆتم ئوممەتی پێغەمبەرم\n\n\nبەحری ڕەحمەت بێ پەی و ئیحسان و جوودت بێ حیساب\nسا کەرەم فەرموو کە بەندەیش حیسسەیەکیان لێ بەرم\n\n\nخاوەنی خەزنەی زەمین و ئاسمانان بێ کە تۆ\nکەی ڕەوایە بەندە زاڵم پێ بنێتە سەر سەرم\n\n\nتۆ کەریمی، تۆ ڕەحیمی، خاوەنی فەزلی عەزیم\nچاوەڕوانی ڕەحمەتی خۆتم خۆت ئەزانی بێ دەردم\n\n\nرَبَّنا أغفِر لي ذُنوبي و أغنني عمن سواك\nو أقضي حاجاتي سَريعاً ئەی ئیلاھی ئەکبەرم\n\n\nڕوی ئومێدم کردە قاپی ڕەحمەتی تۆ ئەی کەریم\nچاوەڕێی تەتبیقی نەسسی ئایەتی لا تَنهرم\n\n\nخۆت کە فەرمووت أستجيب لام وایە ڕەد ناکەی دوعام\nبا بەقەد شاھۆ گوناھم بێ من وەھایە باوەڕم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "لە دووری کوڵمی گوڵ ڕەنگت ھەمیسان عاجز و ماتم", "poem_description": "", "poem_text": "لە دووری کوڵمی گوڵ ڕەنگت ھەمیسان عاجز و ماتم\nوەکوو مەجنوونەکەی لەیلا، منیش وا شێت و شەیداتم\n\n\nئەڵێی عەوداڵی چۆڵ گەردم، ئەوەندە گێژ و بێ ھۆشم\nلە وەختێکۆ کە گیرۆدەی کەمەندی زوڵفی تاتاتم\n\n\nشەو و ڕۆژ خوێنی گەش دەتکێ لە جەرگ و دڵ وەکوو سەیلاو\nھەتا عالەم بزانێ، من شەھیدی چاوی شەھلاتم\n\n\nچریکەی دەنگی «یا لەیلا» لە سینەم دێتە گوێ دائیم\nبە عەینی ھەر وەکوو سەمتوورە سینەی پڕ مەقاماتم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "لە کەشتیی فیرقەتی یارا پەرێشان حاڵ و دڵ تەنگم", "poem_description": "", "poem_text": "لە کەشتیی فیرقەتی یارا پەرێشان حاڵ و دڵ تەنگم\nبەسەر دەریای خەما سەییار و بێ خەمخوار و ھاودەنگم\n\n\nشەو و ڕۆژ من لە بەر خەم یەک دەم ئارامم نییە قوربان\nگەھێ مەشغووڵی قوڕ پێوان و گاھێ مات و بێ دەنگم\n\n\nئەوند گریام بە خوێناوی جگەر وا سوورە بالینم\nئەوندەم ئاھی سەرد کێشاوە گیانە زەرد بووە ڕەنگم\n\n\nعەجەب ماوم لە بەختی نەگبەت و شوومم لە لام وایە\nئەگەر بچمە بەھەشتیش ھەروەھا داماو و دڵتەنگم\n\n\nخوسوس ئێستا کە بەینێکە وەھا دووچار و ناچارم\nکە وەک تەیری قەفەس دەسبەستە و داماو و پێ لەنگم\n\n\nلە خەم وەختێ ڕەھایی دێ دڵی میحنەت زەدەی شاھۆ\nبە دارووی وەسڵی خۆی ساتێ دەوا کا شۆخەکەی شەنگم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "لەو ساوە کە من عاشقی ڕوخساری حەبیبم", "poem_description": "", "poem_text": "لەو ساوە کە من عاشقی ڕوخساری حەبیبم\nماتەم زەدەیی چیھرەیی گوڵناری حەبیبم\n\n\nبنواڕەرە لاشەم کە چ بێ ھێز و زەعیفە\nتاداری گڕی دووری و بیماری حەبیبم\n\n\nبێ حاڵیە ئەحواڵی من ئەی شۆخی پەری خوو\nلەو ساوە کە نێچیر و گرفتاری حەبیبم\n\n\nناپرسی کە بۆچ زامە سەراپایی وجوودم\nپێکراوی موژەی نەشتەری خوێن خواری حەبیبم\n\n\nچی بکم؟ چییە تەدبیرم؟ ئەوا چۆقی ڕەشم کرد\nوەڵڵاھی ئەوند شیفتەیی دوو ناری حەبیبم\n\n\nئێوە بن و خوا چارەیە تا ماوە ژیانم\nگیرۆدەیی دوو گێسوی ڕەشماری حەبیبم\n\n\nدوودی نەفەسم گەییە سەما، ئاھە لەدەس یار\nسووتاو و پڕووزاوی گڕەی ناری حەبیبم\n\n\nناپرسی لەحاڵم نەفەسێ بەڵکوو بزانی\nمەسموومی سەری پەرچەمی جەڕاڕی حەبیبم\n\n\nوەک بەحری خەزەر، مەوجە لەبەر ئەشکی دوو دیدەم\nئەم دەشت و دەر و دۆڵە کە غەمباری حەبیبم\n\n\nمەنعێ نییە بۆ بەندە کە دەگریم و دەناڵم\nعاشق بە لەبی لەعلی گوھەرباری حەبیبم\n\n\nگریانە ھەموو ڕۆژ و شەوێ پیشەیی شایق\nلەو ساوە کە مەحروومە لە دیداری حەبیبم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "منی شەیدا کە دەمبینی لە چاوم خوێن دەبارێنم", "poem_description": "", "poem_text": "منی شەیدا کە دەمبینی لە چاوم خوێن دەبارێنم\nبە مەرگی تۆ ھەمووی بۆ تۆ لە دووری تۆ دەناڵێنم\n\n\nمەڕۆ تۆ بی و خوا وا زوو لەلام، ئەی شۆخی سیمین بەر! \nبەڵا ساتێ سرەوتوو بیت دڵەی پێکراوی خەمگینم\n\n\nبەبێ دیداری تۆ ڕۆژم شەوێکی تار و تاریکە\nدەبا ئەمشەو بە وەسڵی خۆت بدەی ئەی یار تەسکینم\n\n\nلەبۆ سەیری خەت و خاڵ و تەماشای ماھی ڕوخسارت\nسەری ھێنایە دەر وا دڵ لە دیدەی پڕ لە ئەسرینم\n\n\nخوا ناکەردە تۆ ڕۆییت بە شوێنتا دێتە دەر گیانم\nبە بێ تۆ زیندەگیم نابێ بە چاوت گیانی شیرینم\n\n\nدەمت پڕیە لە مرواری، لەبت سەرچاوەیی کەوسەر\nنەخۆشی ھیجری تۆم، توخوا سەعاتێ بێرە بالینم! \n\n\nمەکە! سا مەمکوژە جانا! مەڕۆ! با دەرنەچێ گیانم\nگوڵم! فێنکی دڵی شاھۆ! نیگاری دیدە نەخشینم!"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "نەسیمی سوبحدەم قوربانتم وا دەس بە دامانم", "poem_description": "", "poem_text": "نەسیمی سوبحدەم قوربانتم وا دەس بە دامانم\nتەرەححوم کە بە حاڵم گیانەکەم وەک جاری جارانم\n\n\nئەزانی خۆت بە ئەحواڵم کە چیم پێ ھاتووە ئەمڕۆ\nدەروونم چۆنە بۆ چ دائیم بە ناڵە و ئاھ و ئەفغانم\n\n\nئەگەر ڕێت کەوتە ماوای ئەو گوڵەی موو سونبولەم جارێ\nبە فورسەت بەڵکە بێ دەنگێ، بەبێ ئاگای ڕەقیبانم\n\n\nلەجیاتی من بچۆ عەرزی بکە چیت پێ ئەڵێم یەک یەک\nبڵێ ئەی شۆخەکەی دڵ بەردی بێ ڕەحمی بە عینوانم\n\n\nبڵێ ئەی دوڕڕی یەکتا! حوورەکەی بێ میسلی بێ ھەمتا! \nبڵێ ئەی موو کەمەر! ڕوومەت قەمەر! سەروی خەرامانم! \n\n\nبڵێ ئەی یاری چاو بەخوماری نازداری بە ئازارم! \nبڵێ ئەی لەیلەکەی ڕوخ سێوەکەی لەب لەعلی ڕوممانم! \n\n\nنەمامی نەو ڕەسیدەم! قووتی ڕۆحم! نووری دوو دیدەم! \nفەرەح بەخشی دڵەی بیماری پڕ نیرانی بوریانم! \n\n\nئەرێ غونچە دەھەن! ناسک بەدەن! پڕ مەکر و فەن! گوڵ پیرەھەن! \nئەرێ سیمین زەقەن! گەردن بوڵەند! سالاری خوبانم! \n\n\nئەرێ ئەبرۆ ھیلالی چاو ڕەشی شیرین خەت و خاڵم! \nچرای ماڵم! گوڵم! فێنکی دڵەی مەجرووحی ناڵانم! \n\n\nلە گێژاوی خەما وا گێژ و سەرگەردان و بێ ھۆشم\nلە داوی میحنەتا وێڵم، خەریکی شین و گریانم\n\n\nدڵی بەردیش بە ئەحواڵم دەسووتێ ھێندە مەحزوونم\nوحوشیش بۆم دەگریەن، ھێندە خەمبار و پەرێشانم\n\n\nلە چۆڵی غوربەتا سەرسام و بێ ھۆشانە سەییارم\nوەکوو مەجنوونی شەیدا، ڕۆحەکەم بۆ تۆ بە ئەفغانم\n\n\nکزە و قرچە و پڕووزەی جەرگی سووتام لە دووریی تۆ\nعەرەبسانی ھەموو پڕ کردووە جانا، بە ئیمانم! \n\n\nلە تەئسیری ھەناسەی سەردی من بەغدا بووە کوێستان\nشنەی بای ساردە بەفراوە لە حەوش و ژوور و کۆڵانم\n\n\nبەڵام بێ تۆ ھەموو دونیام بەلاوە تەنگ و تاریکە\nئەگەر بچمە بەھەشتیش ھەر وەکوو مەحبووسی زیندانم\n\n\nسەعاتێکم بە ساڵێکە لە دووریی قەددی لەولاوت\nشەو و ڕۆژ بێ خەو و خۆراک و چۆڵ گەردی بیابانم\n\n\nلە تەننووری فیراقا قوڵ ئەخۆم وەک مەنجەڵێ فڕنی\nئەوا خۆ بوو بە بوریانی دڵەی زامداری ھیجرانم\n\n\nتەقی سەرچەشمەیی چاوم، ھوجومی کردە سەر بەغدا\nنزیکە غەرقی کا یەک جار وەکوو لافاوی تۆفانم\n\n\nبە ناشوکری نەبێ نەمدی لە موددەی عومرما ساتێ\nبە خۆشی ڕابوێرم من لە خزمەت یاری چاو جوانم\n\n\nگەھێ مەجنوون سیفەت چۆڵگەردی وادی غوربەتم گاھێ\nوەکوو بولبول لە دووریی یاری گوڵ ڕەنگم غەزەل خوانم\n\n\nھەموو عومرم بە زایع چوو بە ئاھ و ناڵە و زاری\nسەر و ماڵم بە ڕەحمەت چوو بە جارێ، ماڵی وێرانم\n\n\nمەگەر ڕەحمی خوا یاریم بکا وەرنە بە مەرگی تۆ\nمەحاڵە خاکی کوردستان ببینێ چاوی گریانم\n\n\nتکەی خوێناوی چاوی شایقت جانا لە دووری تۆ\nبەخوڕ دێ دائیمە و دەتکێتە دامان و گریبانم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕەببی ھەر چەند غەرقی دەریای بۆگەنی عوسیانتم", "poem_description": "", "poem_text": "ڕەببی ھەر چەند غەرقی دەریای بۆگەنی عوسیانتم\nخۆ بە دڵ ئەمڕۆ بە ھیوای بەخشش و غوفرانتم\n\n\nقامەتم ھەر چەند چەمیوە من لەژێر باری گونام\nچاوەڕوانی ڕەحمی عامی واسیعی یەزدانتم\n\n\nمن سکاڵای خۆم لەلای کێ کەم پەنا بۆ کێ بەرم؟ \nزاتی خۆت موشکل گوشایە، چاوەڕێی ئیحسانتم\n\n\nھەر چلۆنێ بم، ئیلاھی! ئافەریدەی زاتی تۆم\nباوەڕم پێتە، بەڕاستی تابعی قورئانتم\n\n\nژین و ڕزگاری و بوڵندی عیززەت و زیللەت ھەموو\nھەر بەدەستی خۆتە ڕەببی مل کەچی فەرمانتم\n\n\nتاعەتێکی وام نییە لایق بە زاتت بێ بەڵام\nبا خراپیش بم بە ھیوای ڕەحمەتی ڕەحمانتم\n\n\nنەفسی ئەممارەی خەسیسە دوژمنی دەستە و یەخەم\nبۆ جیھادی ئەو سەگە موحتاجی یاری دانتم\n\n\nخۆ بە دەس شەیتانە کوێرە و خێڵی «ئەلخەنناس»ەوە\nخۆت خەبەرداری کە چۆن عەبدێکی دەستە و سانتم\n\n\nڕوو ڕەشی و موویی سپیم ھێنایە حاجەت بۆ تکا\nوام لەژێر سایەی کەرەمتا ڕەحمەتێ! قوربانتم\n\n\nگەر گرانتر بێ لە شاھۆ بار و سەرباری گونام\nخۆ پەناھەندە بە خۆت و سەروەری ئەکوانتم\n\n\nڕەببی ھەرچەند نالەبار و ڕوو ڕەشی دیوانتم\nئافەریدەی زاتی پاکی ئەقدەسی سوبحانتم\n\n\nباوەڕم وایە کە حەققن مورسەلین و ئەنبیات\nئوممەتی فەخری ئەنامم، تابعی قورئانتم\n\n\nڕووی ئومێدم کردە قاپی بارەگاھی ئەقدەست\nدەستی پێویستم بوڵند کرد، چاوەڕێی ئیحسانتم\n\n\nبۆ تکا ھێنامە حاجەت مووی سپی، فرمێسکی شۆڕ\nوا بە ھیوای عەتف و ڕەحمی حەزرەتی ڕەحمانتم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕەبی ھەر چەند شەرمەسار و ڕووڕەشی دیوانتم", "poem_description": "", "poem_text": "ڕەببی ھەر چەند شەرمەسار و ڕووڕەشی دیوانتم\nئافەریدەی زاتی پاکی ئەقدەسی سوبحانتم\n\n\nتێکشکاوە گەر لەژێر باری گوناھا قامەتم\nخۆ بە گیان و دڵ بە ھیوای بەخشش و غوفرانتم\n\n\nلانەواز و بێ مەلاز و بێ نەوا و بێ کەسم\nدەستی بێ دەستیم بوڵند کرد، چاوەڕێی ئیحسانتم\n\n\nڕووی ئومێدم کردە قاپیی بارەگاھی ئەقدەست\nچاوەنواڕی عەتف و جوود و ڕەحمی بێ پایانتم\n\n\nڕووم نییە دەس ھەڵبڕم من بۆ تکای ئەحواڵی خۆم\nچونکە غەرقی بەحری پیسی بۆگەنی عوسیانتم\n\n\nچی بکم؟ لای کێ بچم؟ کێ بێنمە حاجەت بۆ تکام؟ \nھەر چی بم خۆ ئوممەتێکی شاھی ئینس و جانتم\n\n\nباوڕم پێتە بە دڵ یەزدانی پاکی عالەمی\nملکەچی فەرمان و حوکمی عادلی قورئانتم\n\n\nئاوڕێکی لێوە دە ڕەببی! بە لوتف و ڕەحمی خۆت\nچاوەنواڕی قەترەیەکی ڕەحمەتی پەنھانتم\n\n\nجورمی شاھۆ پەلکە پووشێکە بەرامبەر عەفووی تۆ\nبۆیە داواکاری عەفوی حەزرەتی ڕەحمانتم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کلیلی قوفڵی قاپی موشکیلاتم", "poem_description": "١٩٣٧/٣/١٦", "poem_text": "کلیلی قوفڵی قاپی موشکیلاتم\nفەرەح بەخشی دڵی مەحزوون و ماتم\n\n\nنەسیمی سوبحی نەورۆزی ئومێدم\nگوڵم تۆی چاوەکەی ئاوی حەیاتم\n\n\nھیلالی ڕۆژی جەژنی بێ ئومێدان\nھەسێرەی ڕوونی ئیقباڵی وڵاتم\n\n\nئەزانێ خۆ ئەمن سەودازەدەی تۆم\nئەسیری میھر و مەربووتی وەفاتم\n\n\nھەواخواھی ھەواخواھانی خۆتم\nبە گیان و دڵ ھەمیشە گیان فیداتم\n\n\nلە دڵما خەم لەسەر خەم کۆمەڵی بەست\nنەماوە تاقەتی سەبر و سوباتم\n\n\nبە حاڵم گەر بزانیت چەند پەشێوم\nبەبێ پەروا ئەکۆشی بۆ نەجاتم\n\n\nئەگەر ڕەحمێ نەفەرمووی تۆ بە شاھۆ\nبە ناچاری ئەکەم تەرکی وڵاتم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ھەزاران شوکری تۆ ڕەببی کە کوردێکی موسڵمانم", "poem_description": "", "poem_text": "ھەزاران شوکری تۆ ڕەببی کە کوردێکی موسڵمانم\nبە تۆ و پێغەمبەرانی تۆ و کەلامت زۆرە ئیمانم\n\n\nبە دڵ بڕوام وەھایە ساحیبی ئەرز و سەماواتی\nبەدەستی خۆتە گشت چەرخێ بەڕاستی وایە ئیزعانم\n\n\nبەبێ فەرمانی تۆ نەبووە و نییە و نابێ شتێ بۆ کەس\nبە ئەمری تۆیە بوون و ژین و مان و نووری چاوانم\n\n\nئیباحی نیم تەماعم بێ بە نامووسی کەس و کارم\nلە لوتفی تۆوە دواکەوتووی ڕەوشتی فەخری ئینسانم\n\n\nپەنام ھێنایە بەر قاپی بوڵندی زولجەلالی تۆ\nبەزەییت گەر نەیەت پێما بە جارێ ماڵی وێرانم\n\n\nئەگەرچی ڕوو سیا و دەفتەر سیا و بەد خوو و گونابارم\nھەزاران تەوبە بێ ڕەببی! ببخشە جورم و عوسیانم\n\n\nتەڵەب کارم لە ڕەحمی تۆ لە ڕێی دینا بە سەربەستی\nنەجاتی دەی بە گورجی قەومی داماوی پەرێشانم\n\n\nگرفتاری دەسیسەی کۆمەڵی تلمیزی شەیتانن\nبە زاھێر مەڕ، کە چی وەک گورگی ھار کەوتوونە ناو ڕانم\n\n\nگەلێ ڕێی کەوت و دەرفەت بوو لە دەسیان دا بە خۆڕایی\nکە چی وەر ناگرن عیبرەت بە دڵ لەم حاڵە حەیرانم\n\n\nبە نەسر و نەزم و گۆرانی، گەلێ پاڕایەوە شاھۆ\nکە دواکەوتوو نەبن! یەک بن! بەڵام بێ سوودە ئەلحانم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "لەبەر چاوم ھەوا تۆزاوییە کوردینە وریا بن", "poem_description": "١٩٥٩", "poem_text": "لەبەر چاوم ھەوا تۆزاوییە کوردینە وریا بن\nبەرامبەر ناحەزی خۆتان وەکوو دیواری پۆڵا بن\n\n\nنەکەن وابن فریو بدرێن بە فیشاڵی درۆ دیسان\nلە دەستتان دەر بچێ دەرفەت، نە لەم لا بن نە لەو لا بن\n\n\nئەوەی کوردە ڕەزا نابێ کە ژێردەستی ئەم و ئەو بێ\nئەبێ یا بچنە گۆڕستان وەیا سەربەست و ئازا بن\n\n\nسەرۆک و کۆمەڵەی ئێستەش وەکوو گوێ پانەکەی پێشوو\nبەرامبەر ئێمە لام وایە ھەموو بەد بیر و بڕوا بن\n\n\nئەوەی کوردە ڕەزا نابێ کە ژێر دەستی ئەم و ئەو بێ\nئەبێ یا بچنە گۆڕستان، وەیا سەربەست و ئازا بن\n\n\n- - - لای بڕێک باشە بەڵام پێتان بڵێم ڕاستی\nلە جانتای کوردەواریدا نییە ھاوڕێی گەلی وا بن\n\n\nئەمە سەد ساڵە کورد قوربان ئەدا بۆ ڕۆژی ئازادی\nکە ئێستاکەش - - - - ئەبێ سەر شۆڕ و ڕیسوا بن\n\n\nئەمانە باری ڕاسیان نەبووە شاھۆ قەت لەگەڵ کەسدا\nبە ھیوای سەروەتی کوردن، بەڵا با تەفر و توونا بن"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "وەختی کردوبردە کاکە تەرکی تێکۆشان مەکەن", "poem_description": "١٩٦٥", "poem_text": "وەختی کردوبردە، کاکە تەرکی تێکۆشان مەکەن! \nدەرفەتە باوەڕ بە فیشاڵی درۆی گوێ پان مەکەن\n\n\nخۆ بە خۆی خۆ یەک کەون جیا مەبنەوە مەردانە بن\nفەرقی خەڵقی وان و مووش و ئەزبەنی و سۆران مەکەن\n\n\nپشتی یەک بگرن بە کۆمەڵ! دەست لە یەکتر بەر مەدەن! \nڕۆژی سەرکەوتن نزیکە، تێکەڵی شەیتان مەکەن\n\n\nیەکیەتی ناوخۆ بزانن شەرتی ڕزگاریی گەلە\nبۆ ئەوەی یەک بن، لەبۆ یەک فیتنەیی و بوختان مەکەن\n\n\nناحەزی ئێمە خەریکی گێرەشێوێنیی گەلن\nکاکە ئێوە بن و خوا! بڕوا بە ناحەزتان مەکەن\n\n\nقەومی کورد شێوەی قسەشیان یەک نەبێ گشتیان یەکن\nعەیبە! جیاوازی لە بەینی کۆمەڵی کوردان مەکەن\n\n\nمردن و مانمان یەکێکە، پێکەوە وەک یەک ئەژین\nفەرقی کوردی ناو عێراق و تورکیا و ئێران مەکەن\n\n\nحوببی جاھ و فیز و بوخل و نۆکەری غەیرە و نیفاق\nکوردی لێک پچڕان، بەسی بێ! ماڵی کورد وێران مەکەن"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کوردە ئەمڕۆ فرسەتە پیاو بن لە دەستی دەر مەکەن", "poem_description": "١٩٤٥", "poem_text": "کوردە ئەمڕۆ فرسەتە پیاو بن لە دەستی دەر مەکەن\nپشتی یەک بگرن بە فیشاڵی درۆ باوەڕ مەکەن\n\n\nپێشەواتان  - - - - ھەڵبژێراوی گەلە\nچاکترین دڵسۆزی کوردە سەر لە ئەمری دەرمەکەن\n\n\nپێشەوات ئاڵتوونی تێزابە، لە زاخاو دەرچووە\nچی ئەڵێ بیکەن شەریکی سووسە ماری بەڕ مەکەن\n\n\nدەرفەتی زۆرتان لەدەست دا چاکە عیبرەت وەرگرن\nتێکەڵی قاز و قوڵنگ و لەق لەق و سەرگەڕ مەکەن\n\n\nپیاوی مەرد دوو جار لە کوندا نایگەزێ دووپشک و مار\nلێرە بەو لاوە بە واتای دوژمنی بێ فەڕ مەکەن\n\n\nنۆکەری خەڵقی لەسایەی ئێوەوە وا بوون بە پیاو\nئێوە ئاغای ماڵی خۆتانن بەگوێی نۆکەر مەکەن\n\n\nشەربەت و ئاوی درواسێ پڕ لە ژەھری کارییە\nوەسیەتە شاھۆ بە ئاوی گۆزەیان لێو تەڕ مەکەن"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کۆمەڵێکی تازە پەیدا بوون دژی ئایین و دین", "poem_description": "", "poem_text": "کۆمەڵێکی تازە پەیدا بوون دژی ئایین و دین\nخوێن مژی ئالی پەیەمبەر خوێنەخواری موسلیمین\n\n\nدوور لە چاکە و ناڵەبار و فیتنە و شووم و تەرەس\nڕوو ڕەشی دیوانی یەزدان، دۆستی شەیتانی لەعین\n\n\nکتکە نەوتینە وڵات و دوژمنی جنسی بەشەر\nبێ حەیا و ناکەس بەچە و بەدخوو، سەرۆکی موجریمین\n\n\nبەد دڵ و بەد تینەت و بەد کردەوە و لار و لەئیم\nدوور لە ئینساف و مرووەت، گورگی ھاری سەر زەمین\n\n\nبیر و بڕوایان دژی ئاینی ئیسلامە کە چی\nڕووکەشی خۆشیان ئەکەن دائیم بە بۆیەی ئەھلی دین\n\n\nعاشقن بۆ کوشتن و تاڵانی خەڵقی بێ گوناھ\nدڵ ڕەق و تینوو بە خوێنی ئەھلی عیلم و ساڵحین\n\n\nجاڕ ئەدەن بۆیان کە گاھێ بۆ ڕیا نوێژێ بکەن\nتاعەت و نوێژی ڕیاش شیرکە، بە ڕەببی عالەمین\n\n\nئیدعایان وایە ئیسلامن کە چی بێ سووچ و ماف\nئەچنە سەر خێزانی خەڵقی، بۆ خراپە و سەر بڕین\n\n\nتەپ ئەکوتنە سەر مناڵ و ماڵی دێھاتی ھەژار\nماڵ ئەڕووخێنن بەسەریانا بە تۆپێ ئاگرین\n\n\nچی لە دنیادا خراپتر بێ لەوانە بەدترن\nکردەوەی پیسیان مەحاڵە بێتە نووسین و دووین\n\n\nواجبە ئەمڕۆ لەسەر ئیسلامی دونیا بێ وچان\nیەک کەون ھەستن بە جارێ بۆ قڕانی زاڵمین\n\n\nنابێ دەرفەتیان بدەن بۆ بۆ دەست درێژی ناڕەوا\nنابێ مەیدانیان بدەن ھەرگیز لەبۆ ھەڵپە و وەڕین\n\n\nحەق بەزەیی دێتەوە ئاخر بە ئیسلاما بەڵام\nیەکیەتی پێویستە شاھۆ بۆ نەمانی تامعین"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کۆیلەیەکم لانەواز و مات و داماو و حەزین", "poem_description": "", "poem_text": "کۆیلەیەکم لانەواز و مات و داماو و حەزین\nچاوەڕوانی ڕەحمەتی تۆم یا ئیلاھەلعالەمین\n\n\nچیم ھەیە بیھێنمە حاجەت بۆ تکای ئەحواڵی خۆم\nغەیری ڕووی ڕەش، مووی سپی، فرمێسکی دوو دیدەی نمین\n\n\nچی بکەم؟ بۆ کوێ بچم؟ لای کێ سکاڵای خۆم بکەم؟ \nغەیری زاتی ئەقدەست کێیە موغیسی حائرین\n\n\nوا پەنام ھێنایە بەر قاپی کراوەی ڕەحمەتت\nڕەببی سا چارم بفەرموو تۆی شەفیعی موزنیبین\n\n\nبەشقی ئەو زاتەی شەوی ئەسرا گەیشتە بارەگات\nسەروەری عالەم، محەممەد، پێشەوایی موڕسەلین\n\n\nبەشقی ئەسراری عەزیمی ناوەکانی ئەعزەمت\nبەشقی سۆزی ناو دەروون و ئەشکی دیدەی موتتەقین\n\n\nبەشقی قورئانی کەریم و سڕی زاتی کیبریات\nبەشقی ڕۆحی ئەنبیات و ئەولیا و ساڵحین\n\n\nقەترەیەک لەو بەحری جوودەت کافییە بۆ حاڵی من\nزەڕڕەیەکی عەفوی تۆ ئەمخاتە ناو خولدی بەرین\n\n\nڕەببی شاھۆ ھەر بە ھیوای عەتف و لوتف و جوودتە\nچونکی ھەر خۆتی موغیس و تۆی موجیبی سائیلین"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "گرۆھێ ھەن کە وا پیشان ئەدەن کوردێکی زۆر ساغن", "poem_description": "", "poem_text": "گرۆھێ ھەن کە وا پیشان ئەدەن کوردێکی زۆر ساغن\nئەمانە گێرەشێوێنن لە لاتان وا بێ ناساغن\n\n\nگەلێ دەرفەت ھەبوو بۆ کورد کە مافی دەست کەوێ ئەمما\nلەدەستیان دا بە فیشاڵێک و ئێستا حەبسی قۆناغن\n\n\nتەقالای پاشەڕۆژیان نەبووە ھەر دەربستی خۆیانن\nبەڵێ ئەم نەوعە ئینسانانە بەد جینس و بەد ئۆجاغن\n\n\nئەمانە تاقمێکی زۆر کەمن ئەمما ئەوەی کوردە\nبەدەسیانۆ وەکوو شاھۆ ھەموو کاتێ جگەر داغن"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "یا ڕەسوولەڵڵا دەخیلەک سەروەری دونیا و دین", "poem_description": "", "poem_text": "یا ڕەسوولەڵڵا دەخیلەک سەروەری دونیا و دین\nپێشەوا و خەتمی عومومی ئەنبیاء و مورسەلین\n\n\nفەخری گشتی کائیناتی سەییدی جین و بەشەر\nتاقە مەحبووبی خوداوەند، ڕەحمەتی بۆ عالەمین\n\n\nتۆی ئومێدی بێ ئومێدان ڕەھبەری ڕێگەی نەجات\nڕۆژی ڕووناکی ھیدایەت موقتدایی موتتەقین"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئێمە کوردین و ئەزانین عەبدی یەزدانین ھەموو", "poem_description": "", "poem_text": "ئێمە کوردین و ئەزانین عەبدی یەزدانین ھەموو\nئافەریدەی دەستی زاتی تاکی سوبحانین ھەموو\n\n\nئەو کتێبانەی لە خواوە ھاتوون بۆ مورسەلین\nئێمە بڕوامان ھەیە پێیان موسڵمانین ھەموو\n\n\nچاکترین ئومەتین بۆ تاقە مەحبووبی خوا\nخاوەنی ئایینی بەرز و دین و ئیمانین ھەموو\n\n\nدوژمنی کەس نین بەڵام بۆ پاسی کوردستان و کورد\nپیاو و ژن گەورە و بچووکمان قۆچی قوربانین ھەموو"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی یاری خۆشەویستی وەفاکاری ڕاست ڕەو", "poem_description": "", "poem_text": "ئەی یاری خۆشەویستی وەفاکاری ڕاست ڕەو\nوەی جێی ئومێدی موخلیسی خەمباری تیرە شەو\n\n\nوەختێ کە کارتی جەژنەکەتم دیت و خوێندمەوە\nوەک نووستوێ کە ڕاشڵەژێ و ڕاچەنێ لە خەو\n\n\nتیمسالی حاڵی قەومەکەمی میسلی سینەما\nھێنایە بەر نەزەرم و لە پڕ ڕاپەڕیم بە دەو\n\n\nتۆزێ کە سەیری ئەو فلیمەم کرد و تێی گەییم\nدەستم گەیاندە خامە وەکوو بەرقی تیژ ڕەو\n\n\nنووسیم بە خوێنی دیدە لە سەفحەی سیاھی دڵ\nئەحواڵی کوردی قوڕ بە سەر و بەختی شوومی ئەو\n\n\nکورد ڕەنجەڕۆیە گوڵبونی عەیشی خەزانی کرد\nشانی لە ژێری باری خەما گشتی بوو جەدەو\n\n\nنەورۆز لە بۆ ئەوانەیە وشکیان ژیایەوە\nناوچاوی بەختە دێزەکەیان بوو بە مانگەشەو"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "لایەنی کەس ناگرین قەت خۆرھەڵات یا خۆرنشین", "poem_description": "", "poem_text": "لایەنی کەس ناگرین قەت خۆرھەڵات یا خۆرنشین\nدۆستی گشتی مونسیفان و ئەھلی ویجدانین ھەموو\n\n\nبیر و بڕوای لار و وێر تەفرەقەی ناوخۆ و نیفاق\nوا سەری شێواند لە کورد موحتاجی ئیحسانین ھەموو\n\n\nتاقمی ڕێی چەوتی گرت و کۆمەڵی بێ بار و لار\nسەر لە کورد شێواوە شاھۆ مات و حەیرانین ھەموو"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ناچنە سەر دینی مولحید کورد موسڵمانن ھەموو", "poem_description": "", "poem_text": "ناچنە سەر دینی مولحید، کورد موسڵمانن ھەموو\nخاوەنی ئایینی پاک و دین و ئیمانن ھەموو\n\n\nگەر لە سەد نیوەی بکەونە شوێنی بیری لار و چەوت\nخۆ ئەوانی کەی موتیعی حوکمی قورئانن ھەموو\n\n\nخۆ بە عەبدی خوا ئەزانن ئوممەتی فەخری ئەنام\nموخلیسی پێغەمبەران و ئەنبیایانن ھەموو\n\n\nچاکترینی ئوممەتن ئەمڕۆ لەگەڵ ئیسلامی ڕاس\nموئمینێکی ڕێک و ڕاستی زاتی یەزدانن ھەموو\n\n\nھەوڵ ئەدەن بۆ سەربەخۆیی بۆ ژیانێکی شەریف\nبۆ سنووری موڵکی خۆیان پاسەوانانن ھەموو\n\n\nپیاو و ژن، گەورە و بچوک، بۆ تۆڵە سەندن حازرن\nدەس بە تیر و خەنجەر و شمشێر و قەڵغانن ھەموو\n\n\nمستە خۆڵێکی وەتەن نادەن بە دوژمن بیشمرن\nبۆ دیفاعی مافی خۆیان قۆچی قوربانن ھەموو\n\n\nتۆڵەسێنی خوێنی پاکی ئەو شەھیدانەن کە وا\nئێستەکەش زیندوون و گیانی پاکی کوردانن ھەموو\n\n\nکارەساتی وەحشیانەی دەرسم و دیاربەکر و وان\nنەقشی ناوجەرگ و دڵی سووتاو و بوریانن ھەموو\n\n\nکردەوەی پیسی گەماڵ وای کرد لە کورد، شاھۆ کە وا\nئێستە تینووی ھەڵ مژینی خوێنی توورانن ھەموو"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کوردینە ئێوە بن و خوا یەک کۆمەڵ و یەک بن ھەموو", "poem_description": "", "poem_text": "کوردینە ئێوە بن و خوا یەک کۆمەڵ و یەک بن ھەموو\nدوژمن مەڵاسی گرتووە با دەس لە مل یەک بن ھەموو\n\n\nپێویستە گشت کۆ ببنەوە یەک بیر و بڕوا پێکەوە\nھەنگاو بنێن بۆ پێشەوە، یەک کۆمەکی یەک بن ھەموو\n\n\nشاھۆ تکاتان لێ دەکا ئێوە بن و تەنیایی خوا\nھەر یەکیەتی چارمان دەکا، جیا مەبنەوە! یەک بن ھەموو"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "وێرانکەرانی زێدی باو و باپیر", "poem_description": "شەرمەزاران", "poem_text": "وێرانکەرانی زێدی باو و باپیر\nتاڵانکەرانی ھەژار و فەقیر\n\n\nسوتێنەرانی سەوزی و دەغڵ و دان\nڕەنج بەبا دەری فەلایی کوردان\n\n\nخەڵەتێنەری کوردانی برسی\nبۆ بە کوشت دانیان بۆ پارە و کورسی\n\n\nبەشەرن ئێوە؟ یا گورگی ھارن؟ \nیاخۆ گیان کێشی کوردی ھەژارن؟ \n\n\nگەر بەشەر وابێ، تف بێ لە بەشەر\nبە گژیانا چێت خوا و پێغەمبەر\n\n\nبیر ناکەنەوە لەم کردەوانە\nبزانن خراپ یاخۆ جوانە! \n\n\nتا کەی ھەژاران ئەکەن ئاوارە؟ \nئەکەونە ناویان وەک گورگە ھارە\n\n\nناترسن لەوەی خالقی فەقیر\nدەست و پێ و ملتان بخاتە زەنجیر؟ !"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕۆحم لەبۆ نزارەیی ڕووی یاری لێو بەخاڵ", "poem_description": "", "poem_text": "ڕۆحم لەبۆ نزارەیی ڕووی یاری لێو بە خاڵ\nدەر چوو لە تەن بەتوندی وەکوو تەیری تیژ باڵ\n\n\nنێشی فیراقی شۆخی سەمەن ساقی سیم تەن\nئێشێکی وای گەیاندە دڵم کەوتە ناڵەناڵ\n\n\nڕەگ ڕەگ، ڕەگی وجوودم عەزیزم بە عەشقی تۆ\nئاو دابوو گیانەکەم بە خوداوەندی ذوالجَلال\n\n\nئێستا کە دوور لە تۆ بە دوو چاوی خوماری تۆ\nشادیم عومومی شیوەنە، عەیشم ھەموو بەتاڵ\n\n\nکەی بێ کە تالیعم مەدەدێ کا بەبێ ڕەقیب\nڕۆژێ ببێ کە بەندە لەگەڵتا بکەم ویساڵ\n\n\nتاکوو بە کامی دڵ لە ویساڵت لەزەت بەرم\nبمژم دوو لەعلی لێوت و بگووشم دوو پرتەقاڵ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئاگری بەر دایە عومرم جیلوە و جەولانی تۆ", "poem_description": "١٩٣٧ بەغدا", "poem_text": "ئاگری بەر دایە عومرم جیلوە و جەولانی تۆ\nھۆشی لێ سەندم خرنگەی پڵپڵەی فستانی تۆ\n\n\nپەستی کردم نیو نیگای نازت بە ئەدنا عیشوەیەک\nسوستی کردم بەرق و باقی غونچەیی خەندانی تۆ\n\n\nقیمە بوو جەرگم بە نێشی جووتە شومشێری برۆت\nدامیە بەر شەستیری غەمزە ناوکی موژگانی تۆ\n\n\nدین و ئیمانت لە دەس سەندم بە زۆری نازی چاو\nفي الحقيقة ڕەھزەن و تاڵانکەری ئیمانی تۆ\n\n\nقیمەتی ئەڵماس و دوڕ و لەعلی ڕۆمانی نەھێشت\nلوئلوئی دوندان و لێوی قورمزی مەرجانی تۆ\n\n\nتەن شل و مل وەک پەڕەی گوڵباخ و گەردن وەک بلوور\nقاقم و لیمۆیە سینە و قوببەیی بوستانی تۆ\n\n\nھەر چی فیکری لێ دەکەم وێنەی لە دونیادا نەما\nقامەت و ساق و سورینی گومبەدی لەرزانی تۆ\n\n\nئادەمی، جیننی، پەریزادی وەیا نەوعی مەلەک\nیا لە حۆرانی بەھەشتی و ڕەوزەیی ڕیزوانی تۆ\n\n\nتۆ گوڵێکی سەد ھەزاران بوڵبوڵت دڵبەستە بوون\nپاکی پێ بەندن بە داوی گێسویی پەخشانی تۆ\n\n\nقەوسی دوو ئەبرۆت ھیلالی جەژنی قوربانن کە وا\nعالەمێک وەک قۆچی قوربان بوونەتە قوربانی تۆ\n\n\nقامەتت تەمسیلی ڕۆژی مەحشەری عالەم ئەکا\nبۆیە وا ئەم مەخلۆقە سەف سەف دێنە بەر دیوانی تۆ\n\n\nلاڵ و پاڵ عاشق وەکوو مردوو لە ڕێتا کەوتوون\nتینوون بۆ شەربەتێکی چەشمەیی حەیوانی تۆ\n\n\nمروەتت بێ! خوویی بێ ڕەحمی لە سەرتا لابەرە! \nبا بە داخی تۆوە نەمرن جەمعی بیمارانی تۆ\n\n\nدوڕڕی ناسوفتەی بەنرخم شاھی خووبانی زەمان\nحاکمی ئەقلیمی قەڵب و قاڵبی ئینسانی تۆ\n\n\nوا لە بۆتەی عەشقدا تاوایەوە دڵ بوو بە ئاو\nئەلویدای ئاخریە زاھیر شایقی بوریانی تۆ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئاگری بەردایە عومرم لووتەوانەی شۆڕی تۆ", "poem_description": "", "poem_text": "ئاگری بەردایە عومرم لووتەوانەی شۆڕی تۆ\nدینی کەچ کردم زریزە و سیلسیلە و بەرمووریی تۆ\n\n\nڕۆحەکەی زارم بە دەوری پرتەوی ڕوخسارتا\nوەختە وەک پەروانە بپڕووزێ بە شوعلەی نووری تۆ\n\n\nدڵ بە ئوممێدی ویساڵت لەیلەکەم مووسا سیفەت\nداییمەن وستاوە گەردن کەچ، لە کێوی تووری تۆ\n\n\nکەی بێ بتبینم بە چاو ساتێ بەبێ ورکەی ڕەقیب\nدوور لە باڵات کوێرە دیدەی عاشقی مەھجووری تۆ\n\n\nخوێنی دڵ بڕوانە چۆن ئەتکێ لە دیدەم ڕۆژ و شەو\nچوونکە زامدارە بە تیری دیدەکەی مەخمووری تۆ\n\n\nدەس بە سونگی و لەشکری ئەگریجە و تیپی موژەت\nدای بەسەر ئەقلیمی دڵما عەسکەری مەنسووری تۆ\n\n\nچاوەڕێی تەشریفی تۆیە شۆخەکەی شەککەر لەبم\nشایقی مەحزوون و مات و خستە و ڕەنجووری تۆ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی ئەو کەسەی لە نووری خوا خەلقە زاتی تۆ", "poem_description": "بۆ پێغەمبەر", "poem_text": "ئەی ئەو کەسەی لە نووری خوا خەلقە زاتی تۆ\nحەیرانە عەقڵی کول لە بوڵندی سماتی تۆ\n\n\nلاڵە زمان لە بەحس و بەیاناتی گەورەییت\nکۆڵە قەڵەم لە وەسفی بوزرگیی سیفاتی تۆ\n\n\nوێنەت مەحاڵە نەبووە نییە تا ئەبەد\nگیانم فیدات بێ فەردی ھەموو کائیناتی تۆ\n\n\nگوفتار و کردەوەت ھەموو ئیعجازە بۆیە وا\nنایێتە بەر ژمارە بە کەس، موعجیزاتی تۆ\n\n\nتۆ ڕەحمەتێکی مەحزی لەبۆ گشتی عالەمین\nیەعنی چرا و ڕەھبەری ڕێگەی نەجاتی تۆ\n\n\nئەو ڕۆژە باوک و ڕۆڵە لە یەکتر فیرار ئەکەن\nسوڵتانی کول و شافیعی گشت سەییئاتی تۆ\n\n\nئەو ڕۆژە خۆتی خاوەنی تۆمار و تاج و تەخت\nچونکە ئەمین و مەحرەمی خاسی خوداتی تۆ\n\n\nچیت ویستووە کراوە چونکە لەلای زاتی زولجەلال\nتاقانە خۆشەویستی ھەموو ماسیواتی تۆ\n\n\nکامت ڕەوایە ھەرچی تەمەنناتە دێتە جێ\nئارێ، کلیلی قاپیی گشت موشکیلاتی تۆ\n\n\nسەریان سوڕە بە جارێ عوموومی موقەڕڕەبین\nلەو ڕوتبەیەی درا شەوی ئەسرا بە زاتی تۆ\n\n\nلەو ڕۆژەدا کە کەس لە کەسە و کەس بە کەس نییە\nسەرسامە جین و ئینس و مەلەک غەیری زاتی تۆ\n\n\nکابە بە یومنی تۆوە بووە قیبلەگاھی عام\nچونکە ئەبوو کە مەککە ببێتە وڵاتی تۆ\n\n\nپایەت ئەوەندە بەرزە کە خوا و مەلائیکەی\nپێشکەش ئەکەن ھەمیشە سڵاویان خەڵاتی تۆ\n\n\nئەم کۆیلەیەت کە توولەسەگی ئاستانتە\nموحتاجی لوقمەیەکە لە خوانی بەراتی تۆ\n\n\nھیوام بە لوتف و مەرحەمەتی زاتی تۆیە من\nچونکی پەناھی کۆمەڵی گشت عاسیانی تۆ\n\n\nھەرچەند سیایە نامەیی ڕەفتار و کردەوەم\nخۆ مولتەجیم بە زاتی عَظيمُ الصِفاتی تۆ\n\n\nفریام کەوە! بفەرموو بشۆرێ بە ئاوی عەفو\nئەی ئەو کەسەی کە عەینی حەیاتە مەماتی تۆ\n\n\nچاوی لە ڕەحمی ئێوەیە شاھۆ کە لای خوا\nڕەد ناکرێتەوە تەڵەب و خواھێشاتی تۆ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی شۆخی سەمەن ساقی سنەوبەر قەد و مەھڕوو", "poem_description": "", "poem_text": "ئەی شۆخی سەمەن ساقی سنەوبەر قەد و مەھڕوو\nوەی قاتڵی عوششاق بە نێشی خەمی ئەبروو\n\n\nجیلوەت بە نەزەر ئافەتی ڕۆح و دڵ و دینە\nغەمزەت بە نیگەھ فیتنەیی ئافاتە لە ھەر سوو\n\n\nباڵایی بوڵندت کە ئەڵێی سەروە بە لەنجە\nدێوانە ئەکات شاھ و گەدا موسلیم و ھیندوو\n\n\nچاو نەرگسی شەھلا و لەبت لەعلی بەدەخشان\nڕوومەت قەمەر و موو کەمەر و سیلسیلە گێسوو\n\n\nکوڵمت لە شەفافایە وەکوو گەوھەری شەو ڕوون\nسێوی زەقەن و غونچەیە دورجی دەھەنی تۆ\n\n\nکێ دیویە سنەوبەر بەری بێ ئێستە قەدی تۆ\nبەرجەستە لەسەر سینەتەوە ڕەستە دوو لیمۆ\n\n\nنازک بەدەنی وەک پەڕە گوڵ وایە وجوودت\nشایق بە فیدای شێوەیی جوانی بەدەنی تۆ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی ڕۆحی ڕەوانم چە عەجەب خۆش سوخەنی تۆ", "poem_description": "", "poem_text": "ئەی ڕۆحی ڕەوانم چە عەجەب خۆش سوخەنی تۆ\nقەد نەیشەکەر و دولبەر و شیرین دەھەنی تۆ\n\n\nدەشکێنێ بەھای عەتری وڵات پەرچەمی خاوت\nئەی غالیە موو، موشکی خەتا و خوتەنی تۆ\n\n\nکوڵمت وەکوو گوڵ وایە، لەبت سوور و بە ڕەونەق\nئەی لێوی نیگار لەعل و عەقیقی یەمەنی تۆ\n\n\nبەو ڕوومەتی مەحبوب و قەد و شێوە جوانەت\nڕوومەت قەمەر و موو کەمەر و گوڵ زەقەنی تۆ\n\n\nحەیرانە خەیاڵ و دڵی شاھۆ لە جوانیت\nسوبحانە کە چەند نازک و ناسک بەدنی تۆ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "واقی وڕ ما ماسیوای زاتت لە کونھی زاتی تۆ", "poem_description": "", "poem_text": "واقی وڕ ما، ماسیوای زاتت لە کونھی زاتی تۆ\nمات و سەرسامن لە سیڕ و موعجیزەی ئایاتی تۆ\n\n\nزەڕڕە زەڕڕەی عالەمین و خەڵق و ئەمری کائینات\nشاھیدن بۆ زولجەلالی و قودرەت و ئیسباتی تۆ\n\n\nباوەڕم وایە بە زاتت، ھەیت و بوویی و ھەر ئەبی\nئاگەداری گشتی ئەسرار و ھەموو نییاتی تۆ\n\n\nخالقی مەخلۆقی، بۆ تۆ خالقێ نەبووە و نییە\nموحییی ئێسکە ڕزیوی کافیەی ئەمواتی تۆ\n\n\nڕازیقی گیانداری حەتتا وردە کرمی چاو نەدیو\nدەست گیری بێ کەسان و قازیی حاجاتی تۆ\n\n\nڕەھنمایی ڕێگە ون کردووی ھەژاری وەک منی\nساحیبی ڕەحمی عەزیم و خاوەنی خەیراتی تۆ\n\n\nئیلتیجام ھێنایە بەر قاپیی بوڵندت، ڕەببەنا! \nڕەت بڵاوم، تۆی ئومێدم، جامعی ئەشتاتی تۆ\n\n\nعەبدی خۆتە ڕەببی شاھۆ! چاوەڕێی ئیحسانتە\nغافر الذنب و کەریمی ساتر اللذاتی تۆ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕوو لە کوێ کەم بچمە کوێ ھاوار لە کێ کەم غەیری تۆ", "poem_description": "", "poem_text": "ڕوو لە کوێ کەم بچمە کوێ؟ ھاوار لە کێ کەم غەیری تۆ؟ \nعەرزوحاڵی خۆم خوا پێشکەش بە کێ کەم غەیری تۆ؟ \n\n\nبار و سەرباری گونام چەوت و چەوێڵی کردووم\nئیلتیماسی عەفوی خۆم ڕەببی بە کێ کەم غەیری تۆ؟ \n\n\nبەحری غوفرانت ئەشۆرێ دەفتەری نامەی سیام\nچاوەڕوانی ڕەحمەتم داوا لە کێ کەم غەیری تۆ؟ \n\n\nبەندە عەبدێکی زەلیلم، ئیحتیاجی عەفوی تۆم\nخۆتی جێی ھانا و ئومێدم ڕوو لە کێ کەم غەیری تۆ؟"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئیلاھی تۆ خودایێکی عەزیمی", "poem_description": "", "poem_text": "ئیلاھی تۆ خودایێکی عەزیمی\nبە ئەسراری ھەموو عالەم عەلیمی\n\n\nخوداوەندێکی زیندوو و زولجەلالی\nگونا بەخشی، خەتا پۆشی حەلیمی\n\n\nخوداوەندێکی تاکی لایەزالی\nئەبیت و ھەیت و ھەر بوویی و قەدیمی\n\n\nپەناھی بێ پەناھانی ھەژاری\nکەرەم کرداری ڕەحمان و ڕەحیمی\n\n\nنەبینراوێکی ناسراوی بە ڕاستی\nکە خەللاقێکی ڕەززاق و کەریمی\n\n\nبەدەست خۆتە شیفای دەردی دەروونم\nئیلاھی چونکە خۆت ئەعلا حەکیمی\n\n\nئومێدی بێ ئومێدانیت و موحەیی\nھەموو ئێسکە ڕزیوێکی ڕەمبیمی\n\n\nبەزەییت بێت بە شاھۆی ڕووسیاتا\nنەجاتی دە لە ئازاری ئەلیمی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئیلاھی پشت و پەنامان خۆتی", "poem_description": "", "poem_text": "ئیلاھی پشت و پەنامان خۆتی\nجێی پاڕانەوە و دۆعامان خۆتی\n\n\nچاک یا خراپ بین ئافەریدەی تۆین\nبەخشندەی خەتا و گونامان خۆتی\n\n\nھەرچەندە گیرۆدەی کردەی خۆمانین\nچاوەڕێی ڕەحمین ھانامان خۆتی\n\n\nبەبێ ڕەحمانە خوێنمان ئەڕێژن\nپارێزگارمان تۆی خوا بانە خۆتی\n\n\nتۆی جێی ئومێدمان پشتیوانمانی\nمەولای بێ کەسان ھیوامان خۆتی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەلا ئەی خامە خۆ تۆ تەرجومانی بەینی یارانی", "poem_description": "", "poem_text": "ئەلا ئەی خامە خۆ تۆ تەرجومانی بەینی یارانی\nھەمیشە پڕ بە دڵ خەمخواری جەمعی دەردەدارانی\n\n\nلە دڵما موشکیلێ ڕووی داوە حەللی زەحمتە بۆ من\nلە تۆم مەتڵووبە تەحقیقی کە تۆ خۆت مەردی مەیدانی\n\n\nئەتۆ خۆت دائیمەن کاتبی سڕی ئەھل کەماڵاتی\nئەتۆ خۆت مەحرەمی ئەسراری شاھان و ئەمیرانی\n\n\nئەتۆ میفتاحی قوفڵی موشکلاتی عالەمی ئەمڕۆی\nئەتۆ بەووابی بابی دانشی ئەربابی عیرفانی\n\n\nبپرسە بۆم بزانە شۆخەکەی عالی مەقامی من\nلە کوێوە تاوەکوو کوێ خوێندووە ئایاتی قورئانی\n\n\nلەلای وایە کە ئایەی لَن تَراني ئەمری تەعمیمە\nوەیا ھەر خاس بووە بۆ حەزرەتی مووسایی عیمرانی؟ \n\n\nلە دەرحەق دۆستانی سادقانی بیستووە ئایا\nخوا ئایاتی نازڵ فەرمووە بۆ شاھی عەدنانی\n\n\nلە سی جزمەی کەلامەڵڵاھدا ھەر لَن تَراني خوێند\nکە وا دائیم بە گیان و دڵ گورێزانە لە یارانی\n\n\nبە دڵ وا چاوەڕوانی ھیممەتی مەردانەتە شایق\nکە ئەم موشکیلیە بۆ حەل کەی بە ھەر نەوعێ کە ئەیزانی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەگەر من شێت نەبم ئاخر لە سەودای گوڵڕوخانم چی", "poem_description": "", "poem_text": "ئەگەر من شێت نەبم ئاخر لە سەودای گوڵڕوخانم چی\nلە ڕاوی چاوی جادووبازی شیرینی زەمانم چی\n\n\nلە ناڵە و ئاھ و مەھجووری، لە گریان و فوغانم چی\nکە غەرقی بەحری دووری بم، لە ئوممێدی ژیانم چی\n\n\nلە فیکر و غایلەی بێ فائیدەی سوود و زیانم چی\n\n\nلە ساحەی بەزمی عەیشمدا سەدای ناڵین و ھاوارە\nلە سەیلی خوێنی دیدەم مەجلیسم ڕەنگینە گوڵزارە\n\n\nئەنیسم خەم، موغەننیم ناڵە، ساقیم چاوی بیمارە\nسورشکم مەی، نەفەس سەمتوورە، سینەم ساز و دڵ تارە\n\n\nلە دەنگی چەنگ و خۆش خوان و لە جیلوەی ساقیانم چی؟ \n\n\nسروشکم یەک بە شوێن یەکدا کە دێ وەک تاوە بارانە\nھەموو سوور و سپی تێکەڵ میسالی دوڕ و مەرجانە\n\n\nبەدوای ھیجرەوە ھۆنراونەوە، سوبحانە چەند جوانە! \nلە دانەی ئەشکە من گرتوومەتۆ تەزبیحی سەددانە\n\n\nلە ئاوی زەمزەم و تەزبیحی باغەی حاجیانم چی! \n\n\nلە دووری شێوەکەی شیرینەوە ئەمڕۆ کە فەرھادم\nلەسایەی عەشقەوە عالەم سەراسیمەن لە فەریادم\n\n\nھەمیشە وێڵی کێوانم ئەوەندە خەمبار و ناشادم\nلە کێوی پیرەمەگروون و سەگرمەی میحنەت و بادم\n\n\nلە سەیری نازی شۆخی دیدە بازی بازیانم چی! \n\n\nنییە مەیلم بە تار و نەی، ھەوای ئاوازی چەنگ ناکەم\nوەکوو دەروێشی ئەم دەوریشە خۆم شێت و دەبەنگ ناکەم\n\n\nوەکوو سۆفیش بە مەکر و حیلە خۆم فێری جەفەنگ ناکەم\nمەلام و ئەھلی تەقوام و بە مەی سەججادە ڕەنگ ناکەم\n\n\nلە بادەی ساقی و قیژەی کچی نەرم و نیانم چی! \n\n\nکە من بێ یار و بێ خەم خوار و بێ ھەمدەم قەناعەت کەم\nکە زامی دڵ بە ناسۆر بێت و بێ مەرھەم قەناعەت کەم\n\n\nکە من دائیم بە بەرگی شیوەن و ماتەم قەناعەت کەم\nلەبۆ باقی حەیاتم تا بە قووتی خەم قەناعەت کەم\n\n\nلە قاژ و قیژی دەروێش و لە مرقەی سۆفیانم چی؟ \n\n\nکە من کوژراوی تیری نازی چاوی مەستی شەھلا بم\nکە من زەنجیر کراوی داوی دوو زوڵفی چەلیپا بم\n\n\nکە من سەرسامی چاو و پەرچەمی شێواوی لەیلا بم\nکە من مەشغووڵی دەرسی خەت و خاڵی تورکی تەرسا بم\n\n\nلە تەعلیمی مناڵی کوردی بێ نوتق و زوبانم چی! \n\n\nلەتاو تەئسیری ئێش و نێشی بێ دەرمانی مەھجووری\nلە گەرمی گرپە و لرپەی شەرارەی ئاگری دووری\n\n\nلە زوعفی جەستەیی خەستەم بە دەردی سەختی ڕەنجووری\nلەڕوویی ڕوومدا حوکمی نەما قانوونی مەسرووری\n\n\nلە مەیلی مەکتەبی حوسن و جەماڵی ڕووسیانم چی\n\n\nخەریک ماوم لەژێر ئەم گومبەدەی گەردوونی بێ باکا\nسەراسیمەم لە گێژاو گێژی دەوری چەرخی ئەفلاکا\n\n\nھەتا ئەم دەورە وا دوون بێ لە ئەم دونیایی خەمناکا\nلیباسم تا پەڵاس و جاوی میحنەت بێ لە ئەم خاکا\n\n\nلە تاقەی عوشرەت و شیرداخی عەیشی شامیانم چی! \n\n\nوڵاتێ تاج و تەختی کەوتە دەس ئەوباش و نادانی\nلەغاوی حوکمی ئەو قەومە درایە دەستی دوونانی\n\n\nوڵاتێ بایەقوش تیا بوو بە سەردار و حوکمڕانی\nسلێمانی کە خاڵی ما لە دێوانی سولەیمانی\n\n\nلە عەیش و نۆشی بەزمی بێ نگینی قودسیانم چی!"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئەی خوسرەوی خوبانی من تۆی درد و ھەم دەرمانمی", "poem_description": "", "poem_text": "ئەی خوسرەوی خووبانی من! تۆی درد و ھەم دەرمانمی\nوەی ماھەکەی تابانی من، فێنکی دڵەی بوریانمی\n\n\nگەر تۆ گوڵی من بوڵبوڵم، بۆ تۆ بریندارە دڵم\nسا زوو کە! فورموو! ماتڵم، تۆ مەرھەمی زامانمی\n\n\nباڵات وەکوو سەروی ڕەوان، بەدرێکە ڕووت پڕتەو فشان\nعیشوەت وەکوو حۆری جینان، نازداری ڕۆح و گیانمی\n\n\nتۆی شۆخەکەی شەککەر لەبم، موو سونبولی سێو غەبغەبم\nدوو لێوی تۆ دارووی تەبم، دارووی تەبی ھیجرانمی\n\n\nقوربانی چاوی بازتم، شەیدای کریشمە و نازتم\nدێوانەکەی بێ نازتم، تۆ لەیلەکەی دەورانمی\n\n\nگوڵ غونچەکەی خۆشڕەنگ و بۆ، تیری خەدەنگی چاوی تۆ\nزامی دڵی ھێناومە سۆ، مەشغووڵی تیر بارانمی\n\n\nسەحرایی سینەم پڕ لە شین، بۆ تۆ ئەناڵێنم حەزین\nتۆیش ئەمدەیە بەر قار و قین، تاڵانکەری ئیمانمی\n\n\nتا کەی لە وادی حیرەتا، بمرم لە داخ و حەسرەتا؟ \nڕەحمێ کە سا بێ مروەتا! خۆت دافعی ئیحسانمی\n\n\nزوڵفت بەسەر شانا بڵاو، چین چین و لوول و گرژ و خاو\nڕۆح و دڵی خستوومە داو، سەییادی بێ ئامانمی\n\n\nخاڵ و خەت و موژگانی ڕەش، ئەبرۆی کەشیدەی وسمە کەش\nبۆ ماھی ڕووت وا بوو بە نەقش، وەک دولبەری کەنعانمی\n\n\nبەو لەعلی لێوی ئاڵەوە، بەو جووتە لیمۆی کاڵەوە\nبەو قامەتی شمشاڵەوە، کەی بێ بڵێم میوانمی\n\n\nتا کەی بە ناڵە و دەردەوە، وێڵ بم بە کێو و ھەردەوە؟ \nتۆیش بەو دڵەی وەک بەردەوە، ناپرسی بۆ چ حەیرانمی؟ \n\n\nھەر کەس کە دەمبینێ بە چاو، جەرگی ئەسووتێ بۆم تەواو\nتۆیش بەو دوو دیدەی مەستی خاو، ھەر مایلی فەوتانمی\n\n\nزامت لە دڵما کاریە، زووخاوی تێدا جاریە\nھەرچی دەکەم بێ عاریە، لافاوی خوێن خنکانمی\n\n\nتەنووری سینەم پڕ خرۆش، جەستەی وەھا ھێنامە جۆش\nوک ئاگرێ بەر بێ لە پووش، سەر تا بە پێ سووتانمی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "تۆ گوڵی کام باخی جانا غونچەیی کام گوڵبونی", "poem_description": "", "poem_text": "تۆ گوڵی کام باخی جانا؟ غونچەیی کام گوڵبونی؟ \nسەروی کام جۆباری؟ خولدی خۆشەیی کام خەرمەنی؟ \n\n\nحووری کام قەسری جینانی؟ شۆخی کام جەنناتی عەدن؟ \nنەوڕەسیدەی کام مەکانی؟ دوڵبەری کام مەسکەنی؟ \n\n\nئادەمی؟ جینی؟ پەری تۆ؟ یا مەلەک یا حووری عەین؟ \nوا ئەوندە دڵڕفێن و ناسک و سیمین تەنی\n\n\nقەوسی دوو ئەبرۆت ھیلالی یەک شەوە، کوڵمت سوھەیل\nنووکی موژگانت سەنانی سینەدۆزی بەھمەنی\n\n\nبۆ چ بە دایم جەنگجۆیە دیدەکەی مەخمووری تۆ؟ \nعادەتی چاوت وەھایە یا کە خۆت وا پڕ فەنی؟ \n\n\nوام لە بەحری حیرەتا بۆ لەعلی لێوی ئاڵی تۆ\nمەخزەنی مەرجانە ئایا یا عەقیقی یەمەنی؟ \n\n\nدورجی ئەڵماسە دەمت یا لوئلوئی ھۆنراویە؟ \nوابریقەی ئاوی چاو دێنێ کە لێوت پێ کەنی\n\n\nگۆی زەقەن یا سێوە سوورەی ناسکی بوستانی گیان\nتۆپی گوڵ یا غەبغەبە؟ گوڵباخی نازداری منی\n\n\nدووشەو و دوو سوبحی سادق پێکەوە تەشکیل ئەکەن\nماری دوو زوڵفی کە ئاڵاون لە دەوری گەردنی\n\n\nنیم نیگای چاوت کە وەختێ دێتە جەولانگاھی ناز\nعالەمێ دەکوژێ بە نێشی نووکی سونگی جەرمەنی\n\n\nچین لە سەر چین، چینی ئەگریجەت لە سەر ڕوخساری تۆ\nماھی تابانی خەجاڵەت کرد بە بشکەن بشکەنی\n\n\nتیشکی ڕۆژی ڕوومەت و سینەی بلووری سافی تۆ\nدای لە ھەر کەس گیانەکەم سووتاندی، ڕۆحی لێ چنی\n\n\nتۆ لەسەر کام مەزھەب و دینی؟ کە سوێندت پێ بدەم\nمووسەوی؟ ئیسلامی؟ شێعەی؟ عیسەوی یا ئەرمەنی؟ \n\n\nتۆ خوا و عیسا و محەممەد! تۆ عەلی و مووسا و حوسێن! \nدەردی کاری من دەوا کە! گوڵبدەن ھەر چی ھەنی\n\n\nتۆ بە یەک عیشوەی نیگاھت خۆ منت دێوانە کرد\nپێم بڵێ چیت؟ ساحری؟ جادوگەری؟ یا کاھینی؟ \n\n\nسێوە یا لیمۆیە یا مەم یا ھەناری گوڵ بە دەم؟ \nوا لەسەر سینەی لەتیفت خڕ بووە بەم ئەحسەنی\n\n\nشایقت پێکراوی تیری نازی چاوی بازتە\nبۆیە وا خوێناوی دڵ دەتکێتە جێی و دامەنی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "خوایا تۆ خۆت ساحێبی کوردی", "poem_description": "", "poem_text": "خوایا تۆ بۆخۆت ساحیبی کوردی\nخەبەرداری لە ئازار و لە دەردی\n\n\nلەژێر باری گرانی جەور و زوڵما\nئەناڵێنێ ھەموو خێزانی، وردی\n\n\nلەناو ئەشکەوت و شاخ و شیو و دەشتا\nبڵاو و پەخشە شێرانی نەبەردی\n\n\nلەژێر ڕەحمی فڕۆکەی ورچی سوورا\nھەموو وێرانە خانوو و دار و بەردی\n\n\nلە بەر جەور و خراپەی نالەباران\nھەمووی ڕەش پۆشە کێو و شیو و ھەردی\n\n\nوەکوو عونقایە ئینساف و مورووەت\nلە دونیادا بەرامبەر قەومی کوردی\n\n\nنەبیسرا کەس بەزەیی بێ بە کوردا\nبپرسێت حاڵی ناڵە و ئاھی سەردی\n\n\nوەکوو شاھۆ ئەوەی کوردە ھەمیشە\nلە لوتفی تۆی ئەوێت دەرمانی دەردی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "خودایا بە ئەوزاعی عالەم خەبیری", "poem_description": "", "poem_text": "خودایە بە ئەوزاعی عالەم خەبیری\nبە ڕەفتاری ئەولادی ئادەم بەسیری\n\n\nلە سەد دەی تەقالا ئەدەن بۆ سەلامەت\nئەوەی کەی خراپە چ جوان و چ پیری\n\n\nنیھادیان لە خۆت ئاشکرایە چییە\nکە عالم بە ئەسراری ما في الضَميری\n\n\nبەڕاستی بەڵان بۆ عوموومی بەشەر\nچ شەرقی، چ غەربی، چ ژووری، چ ژێری\n\n\nئەبینی بە کۆمەڵ لە دین دەر دەچن\nبەبێ شەرم و تەقیە غەنی و فەقیری\n\n\nپەنامان بە خۆتە کە ھەر خۆتی تەنیا\nبە تەدمیری زیندیق و مولحید قەدیری"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "وەتەن باوانی باوانم بڵێ پێم بۆ چی شێواوی", "poem_description": "", "poem_text": "وەتەن باوانی باوانم بڵێ پێم بۆ چی شێواوی؟ \nھەمیشە تەم لەسەر شان و پەشێو و دۆژ و داماوی؟ \n\n\nلە کام جێ کەمتری تۆ بی و خوا ئەی نووری دوو دیدەم\nکە ئەتبینم لەناو ھاوشانی خۆتا پەست و بێ ناوی\n\n\nبەھەشتی ڕووی زەمینی جێی گوڵ و لالە و ڕیاحینی\nمەقامی حۆری عەینی پڕ لە شەھد و شیر و شەکراوی\n\n\nبە جێگە و دیمەن و دەوڵەت ڕەفیقی شەھریارانی\nکە ساحێب گەنجی شاراوە و مەواد و مەعدەنی خاوی\n\n\nئەوەی پێویستە بۆ پاسی سنوور و ماڵ و ئەولادت\nلەناو گەنجینەتا مەوجوودە ئیتر بۆ چی ترساوی؟ \n\n\nکەژ و کێو و دەر و دۆڵت پڕی نەوت و زەڕ و زیوە\nچەچایە ئاسن و پۆڵا و ئاھەک قیری قیرتاوی\n\n\nوتی تۆ ڕاست ئەکەی من ساحبی گەنجی خوداداوم\nبەڵام پیاوی ئەوێ ئەم سەروەتەم بێنێتە بەر چاوی\n\n\nچ پیاوێ؟ چاو نەترساوێ، دلێرێ، مەستێ بێ باکێ\nلەسەر لا مستە خاکێکی، سەری دانێ لە پێناوی\n\n\nچە پیاوێ؟ فەیلەسووفی بێ، بە بیر و فیکر و تەدبیری\nبەباشی قەومەکەی یەک خا، ھەتاکوو دێنە ناو داوی\n\n\nچ پیاوێ؟ خوێندەوارێ بێ لە ڕووی زانینەوە دائیم\nببێتە ڕابەری کوردان، کوڕ و کچ، ئافرەت و پیاوی\n\n\nچ پیاوێ؟ قارەمانێ بێ، وەکوو شێری ژیان ھەر دەم\nبلەرزێ ناودڵی دوژمن لە ترسی ھەیبەت و ناوی\n\n\nوتم ئەمڕۆ بەڵێ وایە بەڵام بۆ ئاخری شاھۆ\nبە دوژمنیان ئەچێژێنن ھەموو ژەھراوی تاڵاوی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "پەنام ھێنایە بەر قاپیت بە ناڵە و شیوەن و زاری", "poem_description": "", "poem_text": "پەنام ھێنایە بەر قاپیت بە ناڵە و شیوەن و زاری\nھەزاران دەفعە یا ڕەببی بە ھیوای ڕەحم و ڕزگاری\n\n\nئەگەرچی شەرمەسارم ڕوو ڕەشی دیوانی تۆم ئەمما\nبەرامبەر عەفوی تۆ وەزنی چییە باری گونەھباری\n\n\nبە ڕەحمی واسیعی عامت بەزەییت گەر نەیێ پێما\nپەنا بۆ کێ بەرم بۆ دەردی خۆم کێ بێ بکا چاری؟ \n\n\nپەنا خۆتی خودا! خۆتی ھەموو کارێ بەدەست خۆتە\nئەگەر من موزنیبم خۆ تۆ خوداوەندێکی غەففاری"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "گوڵم توخوا ئەوەند بۆ چ بێ مەجاز و عەھد و پەیمانی", "poem_description": "", "poem_text": "گوڵم توخوا ئەوەند بۆ چ بێ مەجاز و عەھد و پەیمانی؟ \nلەگەڵ یارانی یەک دڵ ھەر بە کینە و عیجز و عینوانی\n\n\nئەمن دادم لەدەست عینوان و حیلەی تۆ بوو ئێستاکەش\nلەسەر ڕای ئەم ھەموو عینوانە ھاوڕازی ڕەقیبانی\n\n\nبە شمشێری برۆت خۆت کرد بە جەللادی منی بێکەس\nمەگەر لات وایە بۆ چ ئەرمەنیم خۆیشت موسڵمانی؟ \n\n\nلەدەس ئەم بێ مەجازی تۆیە دائیم دڵ ئەناڵێنێ\nعەجەب یارێکی غەددار و غەریب و فێڵ فراوانی\n\n\nسفووفی لەشکری موژگانی خوێنڕێژی شەڕئەنگێزت\nھوجومی کردە سەر ئەقلیمی دڵ گرتی بە تاڵانی\n\n\nلە کاتی عیشوەدا گاھێ تەماشام کەی بە گۆشەی چاو\nلەبۆ قەتڵی دڵ و گیانم خەریکی تیرە بارانی\n\n\nدڵت بۆ چ وا ڕەقە دەرحەق ئەوانەی عاشقی ڕووتن؟ \nلەلات وایە ئەگەر خۆت وا نەبی ناڵێن لە یارانی\n\n\nنەخۆشی دەردی عەشقی تۆم و وا دائیم ئەناڵێنم\nبە لوتفێ تۆ عیلاجم کەی کە خۆت لوقمانی دەورانی\n\n\nخوای ھێنایە حاجەت چاو بەڵەک شایق ھەتا ماوە\nبە شەھدی شەربەتی لێوت دەوا کەی قەلبی بوریانی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ھەزاران شوکری حەق ئەمڕۆ چرای ڕووناکی باوانی", "poem_description": "بۆ شێخ عوسمانی شێخ عەلائەدین", "poem_text": "ھەزاران شوکری حەق ئەمڕۆ چرای ڕووناکی باوانی\nگڵۆپی شوعلە پەخشانی برووسکەی ئاڵی عوسمانی\n\n\nلە دەسگای مەکتەبی دین و تەریقەی باو و باپیرا\nبە نەوعێک پێ گەیەنراویت لە عالەمدا نمایانی\n\n\nلە لایەک مەحرەمی ئەسراری پیرانی نەقشبەندی\nلە لایەک ڕەھبەری بەرزی تەریقەی غەوسی گەیلانی\n\n\nلە مەیدانی جیھادی نەفسی ئەممارەی موریداندا\nئەوانەی تێگەیشتوو بن ئەزانن شێری مەیدانی\n\n\nبە زیکری «نەفی و ئیسبات» و جەلال و ڕابیتەی بێ دەنگ\nلە تائیفھا مونەووەر بوون بە ئیمداداتی پەنھانی\n\n\nلەتیفەی نەفس و ڕۆح و سیڕ و ئیخفا و خەفی یەک یەک\nھەمویان پرتەو ئەفشانن بە ئەنواراتی ڕەببانی\n\n\nئەوانەی شارەزا بووبن لە ئەسراری تەریقەتدا\nکە تۆیان دی ئەزانن جێنشینی شۆڕەسوارانی\n\n\nدەوامی عومر و خۆشی سیححەت و بەرزی مەقاماتت\nبە گیان و دڵ، بەکوڵ شاھۆ تەڵەبکارە لە یەزدانی"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بۆ حوسن و خوڵق و جوانی وەک یاری خۆم نیگارێ", "poem_description": "", "poem_text": "بۆ حوسن و خوڵق و جوانی وەک یاری خۆم نیگارێ\nزۆر جێ گەڕام و نەمدی ئەسڵەن لە ھیچ دیارێ\n\n\nعیراق و شام و لوبنان، تەواوی خاکی تورکان\nشار شاری میسر و یۆنان، تا قیبرس و مەجارێ\n\n\nناسک نەمامی تازەی، ئەڵمان و ڕووس و ژاپۆن\nبوڵغار و سورب و ئەفغان، تا لەندەنی و تەتارێ\n\n\nشۆخان و نازەنینی شاران و دێ و وڵاتان\nدیمەن ھەموو بە چاوان ئیسلام و جوو نەسارێ\n\n\nئەبرۆ کەمانی وەک ئەو، شیرین زمانی وەک ئەو\nغونچە دەھانی وەک ئەو، لەب قەندی قەندەھارێ\n\n\nقەد عەرعەرێکی وەک ئەو، مەھ پەیکەرێکی وەک ئەو\nسیمین بەرێکی وەک ئەو، نەمدی لە ھیچ دیارێ\n\n\nچاوی کە ھەڵ ئەھێنا، ڕەژراو بە کوحلی سینا\nکێوی لە بن دەھێنا، وەک ساعیقەی بەھارێ\n\n\nشوعلەی جەماڵی وەک ماھ، تلووع ئەکا سەحەرگاھ\nسۆفی و مەشایخ و شاھ، بۆی شێت ئەبن بە جارێ\n\n\nشیرین لەقا و بێ باک، باڵا بوڵند و چالاک\nنێچیر ئەکا بە فیتراک، سەد وەک منی ھەژارێ\n\n\nئەو نازەنینە شایق ھەر کەس کە بینی جارێ\nناحەقیە گەر بمێنێ ساتێ بەبێ قەرارێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "جاڕ ئەکێشم من ئەڵێم کوردم بە دڵ کوردم ئەوێ", "poem_description": "", "poem_text": "جاڕ ئەکێشم من ئەڵێم کوردم بە دڵ کوردم ئەوێ\nکوردی چۆن؟ کوردێکی ساغی بێ غەشی مەردم ئەوێ\n\n\nبێ فڕ و فێڵ کورد پەرستێکی جەوان، مەردم ئەوێ\nجان فیداێیکی، دلێری سافی بێ گەردم ئەوێ\n\n\nدڵ پەرۆشێکی وەتەن کوردێکی ھاودەردم ئەوێ\n\n\nنامەوێ کوردێک بە خوێنی کوردەکان بازی بکا\nخۆی لە خۆی زوو زوو بگۆڕێ فیز و شانازی بکا\n\n\nبۆ وەتەن چاکەی نەوێت بێگانەکان ڕازی بکا\nپەیڕەوی بیری خراپی گۆمەڵی نازی بکا\n\n\nنامەوێ کوردێکی وا کوردێکی ھاودەردم ئەوێ\n\n\nھەرچی ناوی تاقە کوردێکی لەلای بێگانە برد\nیا لە خۆوە خووی خراپێکی لەحەق ھاوخوێنێ کرد\n\n\nیا کە ھاتوو کوردەکانی بۆ ئەم و ئەو کردە پرد\nواجبە مێشکی بکەیتە تووتیا یا ئاردی ورد\n\n\nنامەوێ کوردێکی وا کوردێکی ھاودەردم ئەوێ\n\n\nکورد یەکێکن فەرقی کوردی ژوور و خواری بۆ نییە\nفەرقی کوردی کۆچەری و دێھات و شاری بۆ نییە\n\n\nفەرقی کوردی دەشتەکی و ناوشاخ و داری بۆ نییە\nھەر کەسێ فەرقی بکات ھیچ ئیعتیباری بۆ نییە\n\n\nنامەوێ کوردێکی وا کوردێکی ھاودەردم ئەوێ\n\n\nکورد ئەبێ دایم تەماشای بنج و بونیادی بکا\nسەیری بنچینەی ئەساسی زێد و ئەجدادی بکا\n\n\nبیر لە ئیشی پاشەڕۆژی کورد و ئەولادی بکا\nنەک بە تەنیا مەرحەبایەک پشت لە ئەجدادی بکا\n\n\nنامەوێ کوردێکی وا کوردێکی ھاودەردم ئەوێ\n\n\nشایەقم من بۆ ئەوەی کوردان لەگەڵ یەک بن ھەموو\nیەک دڵ و یەک تاقم و یەک کۆمەڵ و یەک بن ھەموو\n\n\nوەک برایەکی بەڕاستی دەس لەمل یەک بن ھەموو\nنەک لەبەر نەفعێکی عادی دوژمنی یەک بن ھەموو\n\n\nنامەوێ کوردێکی وا کوردێکی ھاودەردم ئەوێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "خوایە تۆ خوایێکی خوا بۆ تۆ نییە و نابێ", "poem_description": "", "poem_text": "خوایە تۆ خوایێکی، خوا بۆ تۆ نییە و نابێ\nقەدیمێکی عەزیمی، ئیبتیدا بۆ تۆ نییە و نابێ\n\n\nعەجەب پەروەردگارێکی کە خۆتی ئەووەڵ و ئاخر\nئەوندەم لێ یەقینە ئینتیھا بۆ تۆ نییە و نابێ\n\n\nخوداوەندێکی تەنیا و بێ شەریک و باب و فورزەندی\nبەڕاستی حەیی و قەییومی، فەنا بۆ تۆ نییە و نابێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕەببی تۆ پشت و پەنامی مەرحەمەت کە ڕەحمەتێ", "poem_description": "", "poem_text": "ڕەببی تۆ پشت و پەنامی مەرحەمەت کە ڕەحمەتێ\nبەندە عەبدم، تۆ خوامی مەرحەمەت کە ڕەحمەتێ\n\n\nشەرمساری بارەگاتم، ڕووم نییە سەر ھەڵبڕم\nخۆت کە بەخشندەی گونامی، مەرحەمەت کە ڕەحمەتێ\n\n\nموشکیلاتی دین و دنیام ھەر بە لوتفت حەل دەبێ\nساحیب و موشکوڵ گوشامی، مەرحەمەت کە ڕەحمەتێ\n\n\nخۆت حەکیمی ئاگەداری ئێش و ئازاری منی\nداروویی دەردی شیفامی، مەرحەمەت کە ڕەحمەتێ\n\n\nماڵ و ڕزق و عومر و دەوڵەت عیزەت و زیللەت ھەموو\nھەر بەدەست خۆتە نیزامی، مەرحەمەت کە ڕەحمەتێ\n\n\nگەر دەرم کەن بچمە کوێ؟ لای کێ سکاڵای خۆم بکم؟ \nمەرجەعی لاڵە و تکامی، مەرحەمەت کە ڕەحمەتێ\n\n\nڕووی دڵ و ڕۆحم لە تۆیە یا ئیلاھەلعالەمین\nڕەببی خۆت مەعبوودی عامی مەرحەمەت کە ڕەحمەتێ\n\n\nبەندە ھیوام گەر بە ڕەحمت بێ لەکەس باکم نییە\nلابەری جەور و جەفامی مەرحەمەت کە ڕەحمەتێ\n\n\nعەبدی زاتی پاکی خۆتە ڕەببی شاھۆ ی لانەواز\nباعیسی خۆشی و سەفامی، مەرحەمەت کە ڕەحمەتێ\n\n\nبەندە ھیوام گەر بە ڕەحمەت بێ لە کەس باکم نییە\nلابەری جەور و جەفامی، مەرحەمەت کە ڕەحمەتێ\n\n\nعەبدی زاتی پاکی خۆتە ڕەببی شاھۆی لانەواز\nباعیسی خۆشی و سەفامی، مەرحەمەت کە ڕەحمەتێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کاکە چەند جار پێم وتن", "poem_description": "١٩٤٨", "poem_text": "کاکە چەند جار پێم وتن  - - -  بڕوا ناکرێ\nچی ئەچێنن تۆوی پووچە کردەیان بەر ناگرێ\n\n\nکەی ڕەوایە  - - -  وەھا حوکمت بکا\nدەوری دەن ڕاوی بنێین با زوو لە خاکمان دەرپەڕێ\n\n\nبانگ ئەکەم لێیان بەدەم «کوردە برای یەک بین» کە چی\nدەنگەکەم ناخۆشە لایان، نابێ دەنگی لێ درێ\n\n\nگەر براین و ڕاست ئەکەن ئەم ڕاو و ڕووتانەی لە چی\nپیاو و ژن، پیر و جوان، نابێ لە دەسیان ڕاپەڕێ\n\n\nبەند و باویان زۆرە ھەر کات بە ڕەنگی دێنە دەر\nئێمە گەر یەک ڕەنگ نەبین دەستی تەماعیان نابڕێ\n\n\nزەردە خەندەی ئەم گرۆھە شەربەتی ژەھراوییە\nخۆتی لێ لادە برا! ئەم ژەھرە بۆ تۆ ناخورێ\n\n\nماڵی میراتت لە باوباپیرەوە جێ ماوە بۆت\nماڵی تۆ خێزانی تۆیە قەت بە دوژمن نادرێ\n\n\nدەرفەتی زۆرمان لەدەستدا ھەر بە فیشاڵی درۆ\nپیاو ئەبێ لەم کردەوانە دەرسی عیبرەت وەرگرێ\n\n\nدەرفەتت بوو کوردە نابێ دەرفەتی دوژمن بدەی\nبۆ ئەوەی جورئەت بکات چاوی لە عاستت ھەڵبڕێ\n\n\nڕۆژێ چاو نووقان نییە شاھۆ لە کاری ناڕەوا\nخۆی مەڵاس داوە مەھێڵن مۆڵەتی بێ ڕاپەڕێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کوردی تێکۆشەر برا پێویستە زۆر پیاوانە بێ", "poem_description": "", "poem_text": "کوردی تێکۆشەر برا پێویستە زۆر پیاوانە بێ\nخەڵق لەجێی خۆیا بناسێت کردەوەی مەردانە بێ\n\n\nلۆچ لەناو چاویا نەبێت کاتێ کەسێ ڕۆییشتە لای\nدەم بە خەندە و پێکەنین و عاقڵ و فەرزانە بێ\n\n\nتێگەیشتوو و پێگەیشتوو بێت و خۆش خوڵق و لەبیب\nنەک عەبووس و ناو چاوان گرژ و دژ و دێوانە بێ\n\n\nخۆی لە خۆی زوو زوو نە گۆڕێ، فیزی بێ مانا نەکا\nبێ ھەوا و مێوان پەزێر و دولبەر و جانانە بێ\n\n\nفەرقی کوردی کۆچەری و دێھات و شارستان نەکا\nموخلیسی کورد و دژی نامەردی ئەم دەورانە بێ\n\n\nھەر کەسێ ڕۆییشتە ماڵی وا نەزانێ سواڵکەرە\nکورد ھەمووی لای ئەو برا بن دوژمنی بێگانە بێ\n\n\nکورد بەڕاستی وا نەبوو شاھۆ نەمانی باشترە\nتف لە ناو چاوانی ئەو کوردەی بە دڵ ئاوا نەبێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "یا خوا ھیچ کەس وەکوو من شێت و ماڵ وێران نەبێ", "poem_description": "", "poem_text": "یا خوا ھیچ کەس وەکوو من شێت و ماڵ وێران نەبێ\nعاجز و مات و پەشێو و دیدە پڕ گریان نەبێ\n\n\nخوێنی گەش ئەڕوا لە ئەندامم ئەوەند پێکرام بە تیر\nکافریش جەستەی وەکوو من کون کونی تیران نەبێ\n\n\nئاگری تێ چوو دەروونم وەختە ببمە کۆی زوخاڵ\nدوژمنیشم وا دەروونی سۆختە و بوریان نەبێ\n\n\nبۆ پڕووزی جەرگ و دوودی ئاھ و ناڵە و شیوەنم\nعالەمی پڕ کرد، ئیلاھی! کەس وەھا ناڵان نەبێ\n\n\nدەردی بێ دەرمانی من زەحمەت شیفای بۆ بێ ئەبەد\nیا خودا ھیچ کەس وەکوو من دەردی بێ دەرمان نەبێ\n\n\nمردم و چۆقەی ڕەشم کرد تۆزێ ڕەحمی پێم نەھات\nھیچ کەسێ یا ڕەب وەھا بەدبەخت و سەرگەردان نەبێ\n\n\nکوشتمی ئاخر بە نووکی نێشی شومشێر و برۆی\nئەرمەنیش وەک من نەچیری شۆخی بێ ئامان نەبێ\n\n\nبەسیە! بەس شیوەن کە شایق ڕۆژی دیوانی خودا\nموشکلێ نامێنێ لەو ڕۆژا کە وا ئاسان نەبێ"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئامالی بەندە ڕەببی بە لوتفی عەمیمەتە", "poem_description": "", "poem_text": "ئامالی بەندە ڕەببی بە لوتفی عەمیمەتە\nھیوای قەویم بە زاتی عەلیی عەزیمتە\n\n\nڕووم کردە بارەگایی بوڵندەت بە ئیلتیجا\nچاوم لە بەحری جوود و لە ڕەحمی ڕەحیمتە\n\n\nبڕوام بە دڵ وەھایە بە تۆ و زاتی ئەقدەست\nتەنھای نە کەس شەریک و نە ھیچ کەس نەدیمتە\n\n\nھەر خۆت حیسابی گشتی بەدەست خۆتە خەیر و شەڕ\nڕاستە ئەوەی کە نەقشی کەلامی قەدیمتە\n\n\nلایق بە خۆتە قودرەت و جاھ و جەلال و جوود\nعالەم ڕەھینی میننەتی خوانی نەعیمتە\n\n\nشاھۆ کە عەبدی خۆتە تەمەننای بە لوتفتە\nچاوی ئومێدی زۆری لە عەتفی کەریمتە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ئۆف خوا چی بکم بەدەس ئەم زاڵمەی دڵ بەردەوە", "poem_description": "", "poem_text": "ئۆف خوا چی بکم بەدەس ئەم زاڵمەی دڵ بەردەوە\nڕۆژ و شەو دائیم دەناڵم من بە ڕەنگی زەردەوە\n\n\nشاری نامەعموورە سینەم پڕ لە شۆر و شیوەنە\nوەختە پەڕ دەرکا دڵم، وێڵ بێ بە کێو و ھەردەوە\n\n\nجەرگ و دڵ لەت بوو بە ئێش و نێشی موژگانی برۆت\nئەی گوڵی ناسک بەدەن مردم بە ئێش و دەردەوە\n\n\nوەختێ تۆ دوور بی لە پێش چاوم قەسەم بەو چاوە کاڵی چاوی تۆ\nگەھ بە واوەیلا ئەنینم، گەھ بە ئاھی سەردەوە\n\n\nدڵ بەبێ تۆ گیانەکەم تەسکین و ئارامی نییە\nدائیمەن ھەر وا بە فیکری گەردنی بێ گەردەوە\n\n\nمانگ و خۆر نووریان لەڕووی پڕ نووری تۆ وەرگرتووە\nعەکسی عەتر و ناسکی تۆیە بە غونچە و وەردەوە\n\n\nچاوی تۆ بازاڕی شوعلەی موشتەری و زوھرەی شکاند\nبەرق و باق و نیم نیگای دیارە لە ژێری پەردەوە\n\n\nموونسی ڕۆژ و شەوم عەشق و خەیاڵت ویردی دڵ\nتۆیش ھەمیشە بیر و ھۆشت وا بەلای نامەردەوە\n\n\nچۆن لە داخا شایقت نەگری و نەناڵێنی بە زار\nتۆ بە کەیف و بەزم و ڕەزم و ئەو بە ناڵە و دەردەوە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "باری گونام گرانە بەسەر شانی ڕێشەوە", "poem_description": "١٩٦٥", "poem_text": "باری گونام گرانە بەسەر شانی ڕێشەوە\nئەتلێمەوە ھەمیشە لە تاوا بە ئێشەوە\n\n\nنەفسم ئەوەندە سەرکەشە سەرشێتی کردووم\nتووشم بووە بە تووشی شەوی گورگەمێشەوە\n\n\nشەیتانە کوێرە نەگبەتەکەیش خۆ بەبێ وچان\nچیم بۆ خراپە ئەومە ئەکات ھەر بە ڕیشەوە\n\n\nبێجگە لەمانە کۆمەڵی خێڵێ يُوَسْوِسُیش\nچەک ئاودراو بە ژاری پڕ ئازار و ئێشەوە\n\n\nھەڵمەت ئەھێننە سەر دڵی ڕێشم بە ڕۆژ و شەو\nئەویان بە تیر و شیر و ئەمی تر بە نێشەوە\n\n\nدوژمن ئەوەندە زۆر و منیش پیر و ناتەوان\nبۆ جەنگی ئەم گرۆھە بە چی بچمە پێشەوە؟"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "باز دڵەی کۆس کەوتەکەم وا مەیلی گریانی ھەیە", "poem_description": "", "poem_text": "باز دڵەی کۆس کەوتەکەم وا مەیلی گریانی ھەیە\nئارەزووی زەخمی خەدەنگی تیری موژگانی ھەیە\n\n\nوا بەکوڵ گریا کە ڕووناکی لە دیدەی خۆی بڕی\nھەر دەڵێی یەعقوبە شینی ماھی کەنعانە ھەیە\n\n\nگەە لەبەر جەور و جەفای یاری لەگیان بێزار ئەبێ\nگاھ ترسی مەکر و تەلبیسی ڕەقیبانی ھەیە\n\n\nدەردی دڵ ھەر کەس کە تووشی بوو عیلاجی زەحمەتە\nئێشی ناز و نێشی مەرگ و بیمی فەوتانی ھەیە\n\n\nکوشتمی یارم بەڵام بۆ ئاخری نادیم ئەبێ\nچونکە کوشتن بێ گونا، بێ شک پەشیمانی ھەیە\n\n\nجەرگ و دڵ بۆ چی نیشانەی تیری موژگانی دەکا؟ \nپێی بڵێن ئێوە و خوا ئەم نێشە ئێشانی ھەیە\n\n\nشەھریارە دوڵبەرم بۆیە لە ئەبرۆ و زوڵف و ڕوو\nڕۆژ و شەو تیر و کەمان، شێر و زیندانی ھەیە\n\n\nدوڵبەری خەڵقی وەکوو ئەستێرەن و لەیلای من\nتەلعەتی خورشید و شوعلەی ماھی تابانی ھەیە\n\n\nھەر کەسێ مەشغوڵی عەیش و عوشرەتە و جەژنی ویساڵ\nشایقی بێکەس بەدائیم دەردی ھیجرانی ھەیە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "باز لەتاو ھیجرانی یارم ئارەزووی گریانمە", "poem_description": "", "poem_text": "باز لەتاو ھیجرانی یارم ئارەزووی گریانمە\nمەیلی واوەیلا و ڕۆڕۆ و ناڵە و ئەفغانمە\n\n\nوێڵ و سەرگەردان و مەبھووت و حەزین و دەربەدەر\nھێندە خەمبارم ئەم ئێستا عەینی قوڕ پێوانمە\n\n\nدوور لە یارم، بێ کەسم، بێ موونس و سەحرانەوەرد\nھەر وەکوو مەجنوونی لەیلا، شەوقی سەر کێوانمە\n\n\nوەختە لەت لەت بێ بە جارێ دڵ لەتاو ئێشی قیراق\nوەختە لێکۆ بن بە جارێ ھەرچی ئەعزای گیانمە\n\n\nگیان لە پەروازایە بۆ دەرچوون لە حەلقەی سینەما\nیار لە کوێ بێ بێتە لام وا وەختی گیان کێشانمە\n\n\nغەرغەرەی سەر سینەم و سوستیی حەواسم شاھیدن\nمەوسمی مردنمە ئەمشەو ئاخری قەیرانمە\n\n\nئەی ڕەفیقان مەبنە سەربارم بە لۆمە و مەوعیزە\nلێم گەڕێن بۆ خۆم ڕەحەت بم، وا ئەجەل میوانمە\n\n\nمن کە زامداری نیگاھی نازی چاوی دوڵبەرم\nشەربەتی لێوی نیگارم مەرھەمی زامانمە\n\n\nجەستەکەی خەستەی زەلیلم وا کە گیانی تیا نییە\nجوانە مەرگی تیری عەشقی شۆخەکەی دەورانمە\n\n\nھێند ھیلاک و دەردناک و سینەچاک و عاجزم\nزەحمەتە قوربان خەلاس بم دەردی بێ دەرمانمە\n\n\nخوێنی جەرگ و دڵ کە وا ئەتکێ لە دیدەی شایقت\nبۆ حیساباتی قیامەت شاھیدی دیوانمە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بە نێشی چەرخی دوون پەروەر دەروون زامدارە و خوێنینە", "poem_description": "", "poem_text": "بە نێشی چەرخی دوون پەروەر دەروون زامدار و خوێنینە\nلەتاوانا دڵی زارم ھەمیشە مات و غەمگینە\n\n\nلە چاوەی چاوەکانی من بەخوڕ دێ ئەشکی ڕەنگاوڕەنگ\nتەماشای دەور و پشتم کە ھەمووی وەک لالە ڕەنگینە\n\n\nلە کرپەی ئاگری تیژی بەتاوی جەرگی سووتاوم\nلە سۆبەی سینەما وێنەی بڵێسەی ناری سججینە\n\n\nتەپوو دووی دوکەڵی ئاھم بەڕووی گەردوونەوە گشتی\nلە تەئسیری خراپی چەرخی کەچ ڕەفتاری بێ دینە\n\n\nبەسەر شاخی شیمالا ئەم تەم وتۆزەی کە ئەیبینی\nھەمووی سۆزی دەروونی دایکی شۆخی کوردی میسکینە\n\n\nلەبەر شوومی ھەسێرەی تالیعی ئەولادی ناکامی\nبەش و پیشەی ھەمیشە ئاھی سەردە دەردە ناڵینە\n\n\nلە تەئسیری ھەناسە و سۆزی ئەو خەمبارە بنواڕە\nھەوا گۆڕاوە گاھێ زەمھەریرە گاھێ ھاوینە\n\n\nبە زیارەت چوومە لای، ویستم بزانم چۆنە ئەحواڵی\nتەماشام کرد زویرە کەوتووە، لاوازە، بێ تینە\n\n\nپەڕیوە ڕەنگ و شێوەی ڕوومەتی گوڵ ڕەنگی نایابی\nوەکوو گوڵنارێ دوو لێووی کە وێنەی ڕەنگی نەسرینە\n\n\nدوو چاوی مەستی جوانی وەک ھەسێرەی بەر بەیانانی\nلەبەر جۆش و کوڵی سینەی ھەمیشە پڕ لە ئەسرینە\n\n\nبەڕاستی ئاگرم تێ چوو، دڵم بۆی ھاتە کوڵ گریام\nکە دیم بێ نازە وا بەم وێنە ئەو دایکە نەخشینە\n\n\nگوتم باوانی خاسم پێم بڵێ بۆچ وایە ئەحواڵت؟ \nلەبەر چی گیانەکەم شێواوە وا ئەو شێوە شیرینە؟ \n\n\nگوتی ڕۆڵەم گرفتاری دەستی غەدداری بێگانەم\nھەتا ئەم ڕۆژە وا بێ زەحمەتە بۆ ئێمە ئەم ژینە\n\n\nلە سایەی کردەوەی ئێوەیشەوە گیرۆدەیی دەردم\nخەمم قووت و شەرابم ئەشک و دڕکم فەرش و بالینە\n\n\nگوتم سووچمان چییە؟ بیفەرموو تا تەرکی بکەین، فەرمووی: \nخەتاتان خۆ پەسندی و دوژمن و بێگانە ناسینە\n\n\nسڕی یەکتر وتن لای ناحەز و فیشاڵی بێ مانا\nخراپە و دوژمنی ناوخۆیەتی و یەکتر نەناسینە\n\n\nلەگەڵ یەکتر خراپن دوژمنی ناوخۆن و خۆ خۆرن\nلەمانەش زۆر خراپتر ڕۆڵە گیان دڵسۆز نەناسینە\n\n\nتەمەع ئەوەڵ، نیفاق دوو، دوژمنی ناوخۆ سێیەم دیسان\nتەکەبور چوار، حەسەد پێنجەم، شەشەم یەکتر نەناسینە\n\n\nلەگەڵ یەکتر ھەموو ئەولادەکانم کەم موبالاتن\nلەمانەش زۆر خراپتر ڕۆڵە گیان جەھل و نەزانینە\n\n\nخراپن خۆ فرۆشن خزمەتی گیرفان ئەکەن دائیم\nنە دڵسۆزێ گەلی کوردن نە فیکرێکتان لەلای دینە\n\n\nبەقەد شاھۆ خەفەتبارە لەسەر شان و دڵ و ئەستۆم\nنەخۆشی کردەوەی ئێوەم کە دەمبینن بە ئەم وێنە\n\n\nکە دوژمن وا نیھادی پێس و ئێوەش وەک وتم وا بن\nنەسیبی ئێمە شاھۆ شیوەن و خۆشی نەبینینە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "بەدرە کوڵمی لامعت یا ڕۆژی بورجی چوارەمە", "poem_description": "", "poem_text": "بەدرە کوڵمی لامعت یا ڕۆژی بورجی چوارەمە؟ \nشیرە ئەبرۆت یا ھیلالی قەوسی تیری ڕۆستەمە؟ \n\n\nموشتەری و زوھرەن بەرانبەر یا دوو کوڵمی ئاڵتن؟ \nکانی مەرجانە ئەمە؟ یاقووتی جانە؟ یا دەمە؟ \n\n\nدانەیی خاڵە ئەمە؟ یا موشکە؟ یا ھیندووی حەبەش؟ \nسونبولی زوڵفەینە؟ یا داوی دڵانی پڕ غەمە؟ \n\n\nڕاحەتی ڕۆح و تەنە؟ یا لێوی شەککەربارتە؟ \nگۆی زەقەن یا سێوە؟ وا سوور و تازە و خوڕڕەمە؟ \n\n\nیاسەمینە وا بە قەدتا پەخشە یا گێسووی سیاھ؟ \nیا سەوادی ڕەشکی موشکی ئاھووە یا پەرچەمە؟ \n\n\nمەمکە یا ڕومانە؟ یا فونجانی شیر و شەککەرە؟ \nپورتەقاڵی کاڵە یا چەشمەی حەیاتی عالەمە؟ \n\n\nئەلفە یا خۆ عەرعەرە؟ لەولاوە یا نەخلی ئیرەم؟ \nقامەتە یاخۆ قیامی حەشری ئاڵی ئادەمە؟ \n\n\nچینی ئەگریجەن بەسەر ڕووتا پەرێشانن مودام؟ \nیا سەوادی ڕەشکی موشکی ئاھووە یا پەرچەمە؟ \n\n\nیاخوا شایق فیدات بێ! ھەڵسە! زوو کە! بێرە لام! \nشەککەر ئەفشانە لەبم جانا بە ماچی شەوتەوە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "خزمینە ئێستە فورسەتە وەختی برایییە", "poem_description": "", "poem_text": "خزمینە ئێستە فورسەتە وەختی برایییە\nکەی مەوسەمی خراپە و جەنگ و جیایییە! \n\n\nڕابردوو ناگەڕێتەوە باسی دروست نییە\nھەر کەس کە بیری کۆنە بکات، ڕایی ڕایییە\n\n\nبوختان و دووزمانی و دووڕوویی و نیفاق\nھەر کەس کە کردی عاقیبەتی ڕووسیایییە\n\n\nتینوو بەخوێنی کەللەیی یەکتر، جەھالەتە\nدەرحەق بەیەک خراپە دوین، بێ حەیایییە\n\n\nخۆی چۆن بێ ھەر چی کەس وەکوو خۆی تێ ئەگا لە خەڵق\nئەو کردەوەی بەدە ئەو بوویە زۆر ناڕەوایییە\n\n\nدەرکەن لەناو خەزینەیی فیکرا خەیاڵی بەد\nلادەن لەسەر سەحیفەیی دڵ بەد جێی سیایییە\n\n\nتاریکە ناو دەروونی ھەموو کوردێکی تاڵە شووم\nبەسرا لە کوردەواری ئەوەی ڕۆشنایییە\n\n\nچاکەت بزانە ھیچە لەبەر چاوی دوژمنان\nچی بۆ بکەی لە چاکە لە لای ئەو ڕیایییە\n\n\nشاھۆ بە ماڵ و ڕۆح و سەری تا ئەچێتە گۆڕ\nبۆ پاسی زێد و خزمەتی قەومی فیدایییە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دوژمنی خۆین مژ برا بڕیاڕی جێی بڕوا نییە", "poem_description": "", "poem_text": "دوژمنی خۆین مژ برا بڕیاڕی جێی بڕوا نییە\nچی بە دەم ئەیڵێ درۆیە، ناو دەروونی وا نییە\n\n\nدەستی بوو کاتێ وەھا چاو سوور ئەکا وەک گورگی ھار\nفەرقی جوان و ئافرەت و پیر و مناڵی لا نییە\n\n\nکاتی بێ دەستیش وەھایە خۆ بە مەڕ پیشان ئەدا\nکردەوەی شاھیدە ناڕاستە ھیچی وا نییە\n\n\nزۆر کەڕەت دەستمان چڵووزاوە بە پشکۆی دوژمنا\nبەسیە بەس! بڕوا بەمانە شێوەیی دانا نییە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دوڵبەرێکم ھەیە وەک بەدری سەما تابانە", "poem_description": "", "poem_text": "دوڵبەرێکم ھەیە وەک بەدری سەما تابانە\nئافەتی دین و دڵ و قاتڵی عوششاقانە\n\n\nڕوومەتی جوانی سوبەینان کە تلووع کا وەکوو ڕۆژ\nسەدەی وەک شەمسی زوحا موحتەجیب و خەجلانە\n\n\nقیمەتی لەعلی یەمەن ئەشکێ بە یەک لەحزە ئەگەر\nبێ تەماشای لەبی یار کا کە ئەڵێی مەرجانە\n\n\nموژە و ئەبروویی وەک تیر و کەمانی ڕۆستەم\nقامەتی سەروی چەمەن، مەمکی ئەڵێی ڕوممانە\n\n\nوەختی لەب خەندە کە سەیری بریقەی سننی ئەکەم\nموتەحەییر ئەبم ئایا دوڕە یا ئەسنانە؟ \n\n\nئاوی گۆشەی دەھەنی زەمزەمە یا کەوسەرە یا\nشەربەتی خولدی بەرین ڕاحەتی ڕۆح و گیانە\n\n\nکێ ھەیە ھەر وەکوو ئەو نازک و نایاب و نەجیب؟ \nمەلەکە، جیننە، پەری یاخۆ گوڵی ڕیزوانە؟ \n\n\nلە ھەموو جینسی بەشەردا بە جوانی و شۆخی\nنییە وەک ئەو، بە خوا گیانە وەک ئەو ئینسانە\n\n\nدڵی شایق ئەفڕێنێ بە نیگای چاوی خومار\nچی بکات بەختی دڵیش وایە کە جێی زیندانە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دڵ ئەوا سووتا بە دووریت دەرد و دەرمانم وەرە", "poem_description": "", "poem_text": "دڵ ئەوا سووتا بە دووریت دەرد و دەرمانم وەرە! \nوەختە قرچەم تێ کەوێ بۆت ماھی تابانم وەرە! \n\n\nبێ مەزەی عەننابی لێوت تاڵە و ئەوقاتم گەلێ\nمەرھەمی زەخمی دەروون و قەلبی بوریانم وەرە! \n\n\nھێندە شێواوم بە مەرگت مەرگی خۆم جەژنە لە لام\nشۆخی چین، دوڕڕی سەمین، لەعلی بەدخشانم وەرە\n\n\nخواردنم خوێنا و زەھرە، بێ تۆ شادیم شیوەنە\nیاری گوڵ ڕوخساری من، سالاری جوانانم وەرە\n\n\nدڵ ئەوا بۆت کەوتە قەعری بەحری بێ پایانی خەم\nواسیتەی تەفریحی قەلبی پڕ لە فیراقم وەرە\n\n\nمەمکوژە توخوا بە ھیجران جوانە مەرگیشم مەکە\nدەرد و دەرمانم بە خۆتە زوو کە لوقمانم وەرە\n\n\nوەختە پەڕ دەر کەم لە دونیا دوور کەوم، بچمە سەما\nتا لەدەس نەچووم دە سا دەی ماھی کەنعانم وەرە\n\n\nڕۆح و دڵ چاویان لە ڕێتە چاوەڕێی تەشریفی تۆن\nیاری شەھ ڕە فتارەکەم دەرمانی زامانم وەرە\n\n\nتەختەبەندی جێتە سینەم، بەردەبازی ڕێتە سەر\nخاکی ژێری پێتە دیدەم، شۆخی دەورانم وەرە\n\n\nگا و گەردوونت ئەکەم شیرین حەیاتی جاویدان\nبۆ بەڵا گەردانی باڵات قۆچی قوربانم وەرە\n\n\nوەک سەماوەر سینەکەی بۆ تۆ ئە جۆشێ شایقت\nشەربەتی گیان! شۆخی چاو جوان! نووری ئیمانم وەرە!"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دڵی زارم ھەمیسان چاوەکەم مەشغووڵی گریانە", "poem_description": "", "poem_text": "دڵی زارم ھەمیسان چاوەکەم مەشغووڵی گریانە\nوەکوو بوڵبووڵ لەبۆ غونچەی لەبی لەعلت غەزەل خوانە\n\n\nلەناو تەننووری سینەمدا بڵێسەی ئاگری دووریت\nشەرارەی دێتە دەر دائیم، دەڵێی تەننووری قیرانە\n\n\nلە دووریت خوێنی دڵ جۆشاو و چاوم ھەوری سووری کرد\nشەو و ڕۆژ خوێن دەبارێنێ ئەڵێی سەیلاو و بارانە\n\n\nچزە و قرچە و پڕووزەی جەرگ و دڵ وا عالەمی پڕ کرد\nبە چاوی تۆ قەسەم بەردیش بە حاڵم سینە ناڵانە\n\n\nعەزابارم، لیباسم ماتەم و شینە لە دووریی تۆ\nخوراکم خوێنە، شادیم شیوەن و فەریاد و ئەفغانە\n\n\nبە ڕەنگی زەرد و جەستەی خەستەیا مەعلوومە وا شاھۆ\nنەخۆشی دەردی عەشقی تۆیە وا حاڵی پەرێشانە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دڵی وەک ھوزاری حەزینی من لە فیراقی ڕووی نیگارەوە", "poem_description": "", "poem_text": "دڵی وەک ھوزاری حەزینی من لە فیراقی ڕووی نیگارەوە\nبە تەرەنومێکی گرینەوە بە مەقامی شۆر و قەتارە\n\n\nبە کزەی دەروونەوە شیعری تەڕ کە دەڵێ بە چاوی خوماری یار\nوەکوو بوڵبوڵێ کە دەخوێنێ زار بە قەفەس لە کونجی تەلارەوە\n\n\nبە ھەوا و سەدای فوغانی دڵ کە لە سازی سینە دێتە گوێ\nھەر ئەڵێی نەوای عیراقییە بە کزەی کەمانچە و تارەوە\n\n\nبە ئومێدی دیتنی ماھی ڕووت، گوڵی نەوڕەسیدەیی موشک بۆ\nلە دوو دیدەمۆ دڵی من مودام، بە فوغان و ناڵە و زارەوە\n\n\nملی ڕادەکێشێ نیگا ئەکا، لە خوا ئەخوازێ، دوعا ئەکا\nبە سەمیمی دڵ، نزا ئەکا کە تۆ بێی بە لەنجە و لارەوە\n\n\nوەرە سەیری چەشمەیی چاوەکەم لە فیراقی ئێوەوە چۆن تەقی\nلە سەرا کە دێ فەیزان ئەکا وەکوو سەیل بە شیوی بەھارەوە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دیسان دڵەکەی پڕ کەدرم مات و حەزینە", "poem_description": "", "poem_text": "دیسان دڵەکەی پڕ کەدرم مات و حەزینە\nبۆ دیتنی دڵداری بە ئاھ و بە ئەنینە\n\n\nوەک بوڵبوڵی سەر چڵ لە فیراقی گوڵی گوڵزار\nشەیدایە خەریکی جەزەع و شین و گرینە\n\n\nکولرایەوە دیسان بە موژەت زامی دەروونم\nچی بکم لەدەس ئەم ئێشە ھەمووی کۆنە برینە\n\n\nھەر ساتێ بە دەردێکۆ ئەناڵێ دڵی زارم\nڕۆژێ نییە ساکن بێ لە ئەم ناڵە و شینە\n\n\nسەمتوورە مەگەر سینەیی پڕ جۆش و خرۆشم، \nوا دەنگی ئەوەند ماتەم و خەمبار و حەزینە؟ \n\n\nئەشکم کە لەتاو عەشقی گوڵی کوڵمی نیگارم\nشایق دەڕژێ گشتی ئەڵێی قەترەیی خوێنە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دەروونی پڕ لە زووخاوم بە تیری تەعنە زامدارە", "poem_description": "", "poem_text": "دەروونی پڕ لە زووخاوم بە تیری تەعنە زامدارە\nخوایا سا نەجاتم دەی لەدەس ئەم خەڵقە غەددارە\n\n\nلە ھەر لایە ڕەقیبێ وەک سەگی ھار دامەنم ئەگرێ\nمەگەر باری بدا یاریم، خەلاس بم لەم ھەموو ھارە\n\n\nلە ھەر سووچێ کە دەمبینن بە ڕق حەملەم کە بۆ دێنن\nدەڵێی گشت سەگی برسین ئەچن بۆ لاشە مردارە\n\n\nلە لایە ئەم ھەموو خەڵقە ڕەقیبن سەیری یاریش کەن\nقوسوور ناکات لە بێ ڕەحمی لە حەق ئەم دڵ بریندارە\n\n\nگەھێ ڕووی خۆی ئە پۆشێ لێم و تا بمرم لە ھیجرانی\nگەھێ خۆی دەر دەخات وەک ڕۆژ و جەرگی من ئەکا پارە\n\n\nبە گۆشەی چاوی بیماری ئیمایەک ئەکا گەھ گەھ\nلە شاری سینەما ئیتر سەدای ناڵین و ھاوارە\n\n\nئەڵێی سەروی خەرامانە کە دێتە عیشوە و لەنجە\nقەسەم بەخوا پەریش وەک ئەو نییە ھێندە بە ڕەفتارە\n\n\nئەگەر حۆری ببینێ ڕوومەتی ئەو شۆخە بێ شوبھە\nلە ڕووی ھەڵنایە خۆی دەر خا لەبەر ئەم تازە مەھپارە\n\n\nئیتر من چۆن ئەبێ بۆی شێت نەبم؟ ! مەنعم مەکەن یاران\nکە شێخیش شێت ئەکا عیشوەی دەروونی بۆ ئەکا پارە\n\n\nبە سیحری گۆشەیی چاوی دڵی خستوومە ناو داوی\nچ داوێ داوی دوو زوڵفی کە وەک دوو دانە ڕەشمارە\n\n\nبەڵێ شاھۆ ئەسیری بەندی دوو زنجیری گێسووتە\nدەسا تۆ بی و خوا ڕەحمێ کە بە ئەم مەحبووسە بێچارە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "دەنگی کورد ھی کوردە باسی ورچ و چێڵی تیا نییە", "poem_description": "بۆ گۆڤاری دەنگی کورد", "poem_text": "«دەنگی کورد» ھی کوردە، باسی ورچ و چێڵی تیا نییە\nباسی پاچ و پێمەرە و پێک و نوێڵی تیا نییە\n\n\nھەوڵ ئەدات بۆ سەربەخۆیی بانگی ڕزگاری ئەکا\nڕێگەکەی ڕاست و ڕەوانە حیزە فێڵی تیا نییە\n\n\nیەکیەتی گشتی ئەوێ، داوا ئەکا یەک بن ھەموو\nڕێی نەجاتی گرتووە، چەوت و چەوێڵی تیا نییە\n\n\nمل کەچی نامەردی ناوێ پێی خراپە نۆکەری\nباسی بیر و باوەڕی خاوەن سمێڵی تیا نییە\n\n\nپیاوی دانا گەر موتاڵای کات، بە وردی تێ ئەگات\nھێڵەکانی ورد و ڕێکن لارەھێڵی تیا نییە\n\n\nتەرجومانی کوردە شاھۆ! با بژی ھەر دەنگی کورد\nڕاوە ماسی بۆگەنی ناو ئاوی لێڵی تیا نییە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "زامی کۆنم ھاتە سۆ کۆسێکی تازەم کەوتەوە", "poem_description": "", "poem_text": "زامی کۆنم ھاتە سۆ، کۆسێکی تازەم کەوتەوە\nبا بناڵێنم لەمەولا جا بە دەردی مەوتەوە\n\n\nگەر قەیاس کەن تالیعی شوومم بە خۆشبەختیی ڕەقیب\nھەر وکوو ماھە بە نیسبەت چاڵی قیر و زەوتەوە\n\n\nمن لە ڕۆژێکۆ گرفتارم بەدەس گەردوونەوە\nدایمەن گێڕاومی وەک عەوداڵ لە ڕێگەی چەوتەوە\n\n\nسینەکەی پڕ ئاگرم جانا لەتاو ھیجرانی ڕووت\nدەنگی کرپەی دێت وەکوو ئاگر بە چاوەی نەوتەوە\n\n\nلێو و خاڵ و زوڵف و ڕوو دیدە و موژە و ئەبرۆیی تۆ\nیەک بەیەک بۆ من عەزاب بوون داد بە دەس ھەر حەوتەوە! \n\n\nلەشکری موژگانی خوێنڕێژت بە گۆشەی نیو نیگا\nتیرە بارانم دەکا ھەردەم بە لەنجە و ڕەوتەوە\n\n\nدڵ بە دەوری شەمعی ڕووتا شەو ھەتا وەختی سەحەر\nھەر وەکوو پەروانە، تا بێ باڵ نەما، نەسرەوتەوە\n\n\nئارەزووی سەیرانی باخی حوسنی تۆی کرد دڵ کە چی\nبوو بە داوی زوڵفەکەی چینی سیای وەک شەوتەوە\n\n\nئاسمان گریا بە ئەحواڵم کە دیی زار و زەلیل\nمن گرفتارم بەدەس دوو نەرگسی پڕ خەوتەوە\n\n\nپێچ ئە خۆم وەک مار و ئەتلێمۆ بە ئاخ و داخەوە\nناڵە ناڵم دێ بە دەنگێکی کزی بێ سەوتەوە\n\n\nنادرێ شەرحی پەشێوی حاڵی زاری شایقت\nئەلویدای ئاخریە زاھیر وا بەسەر ڕێی فەوتەوە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "سقووتی دەوڵەتی ڕۆما کە ڕۆیە ئەوەڵی ناو", "poem_description": "لە جەنگی جیھانی دووەمدا", "poem_text": "سقووتی دەوڵەتی ڕۆما کە ڕۆیە ئەوەڵی ناو\nنیشانەی وایە بونیادی گەلی میحوەر لە ڕووخانە\n\n\nبەد و بەدکردەوە و بەد وێژ و خوێن ڕێژ و شەڕ ئەنگێزن\nژیانی ئەم گرووھە بۆ بەشەر ئیسباتە نە ژیانە\n\n\nکە بوڵفار سەر دڵی کوترا بە یولغار دەرپەڕی ڕۆیی\nئیتر ئەمجارە نۆرەی کەوتنی ڕۆمان و یۆنانە\n\n\nقەڵای ھیتلەر لەمەولا زەحمەتە خۆی ڕاگرێ ھەرگیز\nلەبەر نیروویی ----- کە حامیی حەققی ئینسانە\n\n\nکەلی تێکەوت، شەق و پەق یەک بەشوێن یەکدا ھەمووی ڕووخا\nبینای زوڵم و زەلالەت ئاخری بێ شوبھە ڕووخانە\n\n\nبەڵێ محوەر ئەگەر کلکی بڕا مەحوە بە یەکجاری\nکە وا ئەمڕۆ بەشی ھەر شیوەن و ڕۆ ڕۆ و گریانە\n\n\nئەوەی ھاو سوێندی ھیتلەر بوو لە بەڵتیک و ئورووپادا\nبەڕاستی گشتی سەرسامە و لە کردەی خۆی پەشیمانە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "سوبحی نەورۆزە و گولستان سەبز وخۆش و خوڕڕەمە", "poem_description": "", "poem_text": "سوبحی نەورۆزە و گولستان سەبز وخۆش و خوڕڕەمە\nئاسمان بێ تۆز و گەرد و ساف و جوان و بێ تەمە\n\n\nسا لە خەو ھەستە دەسا دەی گوڵڕوخی خۆش خەت و خاڵ\nبێ تەجەللای ڕوویی میھر ئارات، جیھانێ ماتەمە\n\n\nسوبحی جەژنی وا موبارەک ڕۆژی عیدی وا سەعید\nبادەیی ڕەنگین حەڵاڵە، خۆشە ماچی ئەو دەمە\n\n\nدەردی عاشق سا دەوا کە! ئەی گوڵی سیمین عوزار! \nبۆ شیفای زامانی دڵ، عەننابی لێوت مەرھەمە\n\n\nشاری دڵ مەخرووب و موڵک و میللەت و مەوتین خراپ\nھەرچی بۆ تەعمیری بکرێ چاوەکەم ھێشتا کەمە\n\n\nچاوی پڕ خاوت ھەڵێنە! نیم نیگای لوتفێ بکە! \nسەیری کوردستانی خۆت کە! چەند پەشێوە، پڕ خەمە\n\n\nوەختی دەوری ئینتخابی تازەیە دیسان لە نەو\nمیللەت و مەوتین فرۆش کەوتوونە کار و جومجومە\n\n\nتا لەدەس نەچووە، عیلاجی عاشقی دڵدارە کەن! \nئینتخابی یاری دڵسۆزێ بکەن تا نەبێتە ھەمھەمە\n\n\nھەرچی تەعقیبی سەلاحی حاڵ و ماڵی خۆی نەکات، \nئاخری ئیشی ئەبێتە مەسخەرە و گاڵتە و گەمە\n\n\nھەر کەسێ کەس بێ، بەسە ئەم نیکتە بۆ ئەو تا ئەبەد\nگەر بەمەش حاڵی نەبێ، بێ سوودە بەستە و زەمزەمە\n\n\nدەردی دڵ زۆرە بەیان ناکرێ لەبەر تەنگی مەجال\nدیزە با دەرخوونە بێ، تا دوورە وا بێ ئەم دەمە\n\n\nبێ مودارا زەحمەتە بچیە مەقاماتی بوڵند\nشاھۆ ئەمڕۆ سەبرە بۆ بابی تەعالی سوللەمە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "سەرم پڕ شۆری نەشکوفتە گوڵێکی باخی ڕیزوانە", "poem_description": "", "poem_text": "سەرم پڕ شۆری نەشکوفتە گوڵێکی باخی ڕیزوانە\nکە باڵای نەونەمامی عادەتا وەک سەروی بوستانە\n\n\nعوموومی سەبر و ھۆشم مەحوی وادی حیرەتە ئەمڕۆ\nتەعالەڵڵا ئەمە باڵایە یا سەروی خەرامانە؟ \n\n\nئەمە ڕۆژە لە شەودا دەر کەوتووە یا ڕوو لە ناو زوڵفا؟ \nجەمالە؟ یا لەناو کفرا بریقەی نووری ئیمانە؟ \n\n\nدڵی بردم کریشمەی چاوی مەخمووری بە تاڵانی\nکە چی ئێستاش خەریکی غارەتی دین و سەر و گیانە\n\n\nتەمەننای وەسڵی ھەرچەند لێ دەکەم وەک مووسایی عیمران\nبە غەیری لَن تَراني نابیسم لەو شۆخە چاو جوانە\n\n\nمن و دەردی جیایی تا بە کەی ھامڕاز و ھاودەم بین؟ \nفیدای باڵای نەمامت بم بەسە ئەم ئێش و ھیجرانە\n\n\nئەگەر ئەو لەعلی دوو لێوەت مەسیح ئاسا نەکات ساتێ، \nدەوای تای ڕۆح و دڵ ئەمڕۆ، ئیتر حاڵم پەرێشانە\n\n\nوڵاتی سینەکەم سووتا، نەما ئاساری عیمرانی\nتکەی قەترەی زوخاوی دێ، ئەڵێی سەیلی بەھارانە\n\n\nئەلا ئەی شۆخی سیمین ساقی بێ میسلی لە دونیا تاک\nدڵی وەک بێژەنم بۆ تۆ ئەسیری چاھی زیندانە\n\n\nلە شۆری عەشقی تۆوە خۆ شعوورێکی نەما شایق\nبە دائیم ھەر وەکوو مەجنوونی لەیلا ئیشی گریانە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "شۆخە شیرین شێوەکەم بەسیە پەرێشانم مەکە", "poem_description": "", "poem_text": "شۆخە شیرین شێوەکەم بەسیە پەرێشانم مەکە\nدەردەدارت کردووم شێت و ھەراسانم مەکە\n\n\nتۆ بە گۆشەی چاوی مەخموورت منت دێوانە کرد\nئیلتیماسم وایە ئیتر تیرە بارانم مەکە\n\n\nدەس بە سونگی و عەسکەری موژگانی شۆڕشگێڕی تۆ\nکوشتنی منیان مەرامە، گیانە! بێ گیانم مەکە! \n\n\nیۆسف ئاسا تۆ کە خۆت ئەقلیمی قەلبت گرتووم\nبەستە ئەی سوڵتانی جوانان دەخلی ئیمانم مەکە\n\n\nڕۆح و خوێن و ئێسک و مۆخ پڕیە لە شۆری عەشقی تۆ\nتوخوا گەر بێم و بگریم مەنعی گریانم مەکە! \n\n\nبۆ چی ھەر وەختێ کە دەمبینی پلارم بۆ ئەخەی\nعاشقی خۆتم بە قوربان بەردە بارانم مەکە\n\n\nبەش بە حاڵی خۆم بەشی خۆم ئێش و نێشم چەشتووە\nتۆیش بەبێ ڕەحمانە، گیانە! خوێ لە زامانم مەکە! \n\n\nھەر سەعاتێکم بە ساڵێکە لەتاو ھیجرانی تۆ\nگیانەکەم ئیتر بە دووریت خانە وێرانم مەکە! \n\n\nوێڵ و مات و عاجزم دائیم ئەناڵێنم بە زار\nلەیلەکەم ئیتر بەسی بێ! وێڵی شارانم مەکە! \n\n\nمەرگی خۆم لا چاترە قوربان! لە دووریی ڕوویی تۆ\nخۆت بە خەنجەر بمکوژە! مەسموومی ھیجرانم مەکە! \n\n\nدەردەداری خۆتە شاھۆ قەت دەوای نایە بە کەس\nوەسڵی باڵای تۆیە دەرمانم لە دەرمانم مەکە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "شەرمەساری شێوەتە مانگ و پەناھی گرتووە", "poem_description": "", "poem_text": "شەرمەساری شێوەتە مانگ و پەناھی گرتووە\nداغداری خاڵتە و ڕەنگی سیاھی گرتووە\n\n\nپەرچەمی شێواوە ئەگریجەت لەگەڵ موژگانی چاو\nدەستە دەستە و سەف بە سەف شکڵی سوپاھی گرتووە\n\n\nدانەکەی خاڵت لە گۆشەی لەعلی لێوی ئاڵتا\nڕەنگی شکڵی دووکەڵی تاریکی ئاھی گرتووە\n\n\nنیشی شومشێری برۆت بۆ کوشتنی بەندەی ھەژار\nعادەتی شیری جەللادی پادشاھی گرتووە\n\n\nچینی ئەگریجەت کە پەخشانە لەسەر ڕوخساری تۆ\nھەر دەڵێی موشکی تەتارە دەوری ماھی گرتووە\n\n\nبۆ ئەوەی ڕوخساری شیرینت نەبینێ شایقت\nماھی ڕووت شارایەوە پێچەی سیاھی گرتووە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "عاشقی زارت ھەمیشە شۆری فەرھادی ھەیە", "poem_description": "", "poem_text": "عاشقی زارت ھەمیشە شۆری فەرھادی ھەیە\nئارەزووی شیرین ئەکات و داد و فەریادی ھەیە\n\n\nدەنگی ناڵەی دڵ لە سینەمدا میسالی تار و عوود\nڕۆژ و شەو بەزم و مەقامی داد و بێ دادی ھەیە\n\n\nئاگری دووریت وەھا جەرگ و دڵی ھێناومە جۆش\nعادەتا تاوی بە تینی ناری حەددادی ھەیە\n\n\nچاوی بیمارت بە جارێ عالەمێک بیمار ئەکات\nنووکی موژگانت بە ئیما نێشی فۆلادی ھەیە\n\n\nقورسی ڕوخسارت قەمەر پەرچەم سەودای دەوری ماھ\nقەوسی ئەبرۆیشت نیشانەی شیری جەللادی ھەیە\n\n\nقامتە یاخۆ قیامەت؟ سەروە یا نەخلی ئیرەم؟ \nیا قەد و باڵاتە؟ شێوەی داری شەمشادی ھەیە\n\n\nکەی ھەنار و سێو لیمۆی گرتووە سەروی چەمەن؟ \nئێستە باڵای تۆ کە وا لیمۆی خودادادی ھەیە\n\n\nبیکوژە تۆ بەو یەدی بەیزایەوە مووسا سیفەت\nئەو ڕەقیبەت فیکری جێی فیرعەون و شەددادی ھەیە\n\n\nقەت نەبوو ڕەحمێ بە حاڵی شایقی کات کافرە\nشاھی من لە خوا نەترسە جەوری بێدادی ھەیە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "من کە تۆ یارم نەبی ئیتر ژیانم بۆ چییە", "poem_description": "", "poem_text": "من کە تۆ یارم نەبی ئیتر ژیانم بۆ چییە؟ \nچی لە شەوق و زەوقی دونیا کەم؟ جیھانم بۆ چییە؟ \n\n\nدیدەیەک تۆی پێ نەبینم، کوێر بێ یا ڕەببی ئەبەد! \nناوی غەیرێک گەر بەرێ، لاڵ بێ! زوبانم بۆ چییە؟ \n\n\nدڵ ئەگەر بۆ تۆ نەبێ یا ڕەب ئەبەر خەنجەر کەوێ\nبا لەت و کوت داکەوێ بۆ خۆی، دڵانم بۆ چییە؟ \n\n\nبێ جەماڵت گوڵ ھەموو خاری موغەیلانن لەلام\nبێ تۆ ئەی شۆخی زەمان! سەیری گوڵانم بۆ چییە؟ \n\n\nگەر بەھشتیشم بە تەنیا پێ بدەن ڕۆژی جەزا\nنامەوێ تۆی تیا نەبێ، حاشا! جینانم بۆ چییە؟ \n\n\nدین و دونیای تۆیە شاھۆ! حۆر و غیلمانی ئەتۆی\nجا کە وەختێ تۆم نەبێ ھەر دوو جیھانم بۆ چییە؟"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "موژدە بێ یەعقووبی دڵ موژدە نیگارم ھاتووە", "poem_description": "", "poem_text": "موژدە بێ یەعقووبی دڵ، موژدە نیگارم ھاتووە\nمەرھەمی زامی دەرونی پڕ لە خارم ھاتووە\n\n\nشەمسی خاوەر وا ئەڵێن ئەمشەو تلووعی کردەوە\nگوڵ بەدەن، شیرین دەھەن، سیمین عوزارم ھاتووە\n\n\nسەرو باڵا، لالە ڕوو، زەنجیر گێسوو، موشک بۆ\nیاری ڕەند، سەروی بوڵەند، شۆخی دیارم ھاتووە\n\n\nشێری نەڕ، قەد نەیشەکەر، ئاھوویی بەڕ، شاھێنی حوڕ\nبۆ شکاری مورغی دڵ بازی تەوارم ھاتەووە\n\n\nموو کەمەر، ڕوومەت قەمەر، لێو لەعلی تەڕ، دوندان گوھەر\nشۆخی خاڵ شیرین، جوانی چاو خومارم ھاتووە\n\n\nنەوجەوان، ئەبرۆ کەمان، موژگان سینان، خونچە دەھان\nسەروی بوستانی ئێرەم، ئاھوی تەتارم ھاتووە\n\n\nڕۆحی شیرین حازرە بۆ موژدە تەقدیمی دەکەم\nبۆ ئەوەی تەشریفی یاری عیشوەدارم ھاتووە\n\n\nئاگرم تێ چوو، دەخیلەک ڕاستە ئایا تووخوا\nپەریەکەی حۆری نەژادی لەنجەدارم ھاتووە\n\n\nخۆم و ئەقلیمی ئورووپا و ئاسیای قوربان ئەکەم\nگەر بە ڕاستی پێم بڵێن غونچەی تەلارم ھاتووە\n\n\nگیانی خۆت حازر کە شاھۆ بۆ نیساری دوڵبەرت\nخاوەنی تیر و کەمان و زولفەقارم ھاتووە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "مەوسمی جەژنە و دڵی من تەنگ و تار و ماتەمە", "poem_description": "", "poem_text": "مەوسمی جەژنە و دڵی من تەنگ و تار و ماتەمە\nخەڵقی پڕ کەیف و دەماخ و خاتری من پڕ غەمە\n\n\nھەر کەسێ بۆ خۆی ڕەفیقی نەونەھالێکە و منیش\nیاوەرم لەم ڕۆژەدا ھەر ناڵە و دەرد و ھەمە\n\n\nناوی یارم ویردمە ئەمڕۆ لەجێی تەکبیری عید\nژەھری دووریم ئەلقەمە ناڵە و فوغانم ھەمدەمە\n\n\nزەڕڕەیەک ڕووناکی شک نابەم لەناو دڵما ببێ\nتا تەسەور کەی بیابانی دەروونم موزلیمە\n\n\nھەوری بەدبەختی و خەفەت ئەقلیمی دڵمی گرتووە\nبێ تەماشا کە بزانە چەندە تاریک و تەمە! \n\n\nنم نمی بارانی چاوانم لەبەر ھیجرانی یار\nگەھ وەکوو باران ئەبارێ، گاھێ وێنەی شەونمە\n\n\nدایمەن بگری بە کوڵ شاھۆ ھەتا ماوی! کە تۆ\nبێ وەفایی یارەکەت مەشھوری عامی عالەمە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕووی دڵم دائیم لە قاپی ڕەحمەت و ئیحسانتە", "poem_description": "", "poem_text": "ڕووی دڵم دائیم لە قاپی ڕەحمەت و ئیحسانتە\nھەرچی ھیوامە بە ڕەحمی عامی بێ پایانتە\n\n\nگەر لەژێر بادی گوناھا تێک شکاوە قامەتم\nخۆ ئومێدم ھەر بە عەفو و بەخشش و غوفرانتە\n\n\nھەرچی بم عەبدێکی خۆتم، ئافەریدەی زاتی تۆم\nئوممەتی ئەو شەھریارەم، خاوەنی قورئانتە\n\n\nسەروەری عالەم محەممەد، پێشەوای ئەنبیا\nخۆشەویستی خاسی زاتی ئەقدەسی سوبحانتە\n\n\nفەخری کول ھادی سوبل، خەتمی عوموومی مورسەلین\nشافیعی ڕۆژی جەزا بۆ گشت گونابارانتە\n\n\nبەندە عەبدێکی ھەژارم بێ دەس و بێ دەستەڵات\nدائیمەن چاوم لە خوانی نیعمەت و ئیحسانتە\n\n\nقەترەیەک لەو بەحری جوودەت ئیحتیاجم دەفع ئەکا\nزەڕڕەیەک عەفوت کەفافی ڕوو ڕەشی دیوانتە\n\n\nبەشقی ئەو پێغەمبەرە و ئەسراری ناوی ئەعزەمت\nبەشقی گشتی ئەنبیا و ھەرچی پیاو چاکانتە\n\n\nبەشقی ئەو نوورەت کە ئەو پێغەمبەرەی ھێنایە دی\nنوورەکەی ڕوونتر لە ڕۆژی چوارەمین ئاسمانتە\n\n\nسا بەزەیت بێ تۆ بە شاھۆی لانەواز و بێ کەسا\nچونکە دائیم ھەر بە ھیوای ڕەحمەتی ڕەحمانتە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "ڕۆح لە ھێلانەی وجوودا مەیلی پەروازی ھەیە", "poem_description": "", "poem_text": "ڕۆح لە ھێلانەی وجوودا مەیلی پەروازی ھەیە\nئارەزووی تیری خەدەنگی نیم نیگای نازی ھەیە\n\n\nعاشقە چی بکا قەرار و سەبر و ئارامی نییە\nخەستەیە دەردی گرانە حاڵی ناسازی ھەیە\n\n\nناڵە ناڵی دەنگی «یا لەیلا»ی لە سینەم دێتە گوێ\nوەرنە سەیری دڵ قەوانی شۆر و شەھنازی ھەیە\n\n\nئاگری تیژی شەرارەی ئاھی عالەم سۆزی من\nدووکەڵی تاریک و کرپە و شوعلەیی غازی ھەیە\n\n\nخاتیمەی ھێنا بە ڕۆحم ناوکی موژگانی یار\nتا بڵێن ئەو شۆخە تیری چاوی غەممازی ھەیە\n\n\nئەلفی خەتتی ئیستوای باڵایی لەیلاکەی ئەمن\nشۆخ و شەنگە ڕەنگ و شێوەی گوڵبونی نازی ھەیە\n\n\nنووکی نێشی زولفەقاری تیژی دوو ئەبرۆیی یار\nسەد ھەزاران عاشقی کوژراوی بێ نازی ھەیە\n\n\nچاوی مەخمووری ھەمیشە بۆ شکاری مورغی دڵ\nھەڵمەتی شاھێنی ڕاوی و چابوکی بازی ھەیە\n\n\nداوی زوڵفی خاوی دانا بۆ دڵانی عاشقان\nشایقیشی پێوە بوو ناڵینی بێ نازی ھەیە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کوردی مەرد ئەمڕۆ کە ڕۆژی جیلوە و جەولانتە", "poem_description": "", "poem_text": "کوردی مەرد! ئەمڕۆ کە ڕۆژی جیلوە و جەولانتە\nدەست و پێ ئازادە وەختی ھاتنی میدانتە\n\n\nڕاپەڕێ سا بێرە مەیدان! با بەسی بێ نۆکەری\nتووڕی دە ئەو بارە قورسە وا لەسەر دوو شانتە! \n\n\nکۆت و زنجیری ئەسارەت پاڕە کە وەک شێری نەڕ! \nدایکی داماوی وەتەن وا چاوەڕێی ھەستانتە\n\n\nدەس دەرە شێری زەمان و خەنجەری تیژی قەڵەم\nحەق تەلەب کە! حەق ھەمیشە پشت و پشتیوانتە\n\n\nماڵ و میراتت بە ناحەق وا بەدەس بێگانەوە\nچۆن ڕەوات دیوە کە خەڵقی ھاوبەش و ھاوخوانتە؟ \n\n\nنیشتمانی باوک و باپیرت کە کانی گەوھەرە\nبۆ چی جێی سمکۆڵی ئەسپ و ھێستری جیرانتە؟ \n\n\nبێ ڕەزا و بێ حوکمی شەرع و مەحکەمەی ویجدانی پاک\nدا بزانم چۆن بڕا ماڵت بەوەی میوانتە؟ ! \n\n\nخەڵقی خوار و ژوور و دەورت چۆن وەھا بێ شەرم و ڕوو\nپێی درێژ کێشا بەسەرتا و ساحیبی، فەرمانتە\n\n\nیەک کەون یەکتر بناسن کوردە! با بەس پاش کەون\nیەک نەناسین و جیایی واسیتەی فەوتانتە\n\n\nبێ ئەوەی یەکتر بناسن مەبنە زیددی یەکتری! \nدوژمنی ناوخۆ بزانە خەیری ھاوسێکانتە\n\n\nماڵی کورد ھی کوردە شاھۆ! مافی شەرعی خۆیەتی\nنادرێ ھەرگیز بەوانەی دوژمنی خێزانتە"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "گاھ ماشەی دەستە پشکۆی پێ ھەڵ ئەگرن بۆ فەساد", "poem_description": "مقاش و فوتبۆڵ", "poem_text": "گاھ ماشەی دەستە پشکۆی پێ ھەڵ ئەگرن بۆ فەساد\nگاھ فوتبۆڵە ئەوەی ھات تێر شەقی پیا داوە کورد"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "شیرین ڕەوشە شۆخی پەری پەیکەری شایق", "poem_description": "", "poem_text": "شیرین ڕەوشە شۆخی پەری پەیکەری شایق\nعاشق کوژە لەیلا مەلەکی مەنزەری شایق\n\n\nنازدارە بە ڕەفتارە وەکوو حۆری بەھەشتی\nشەککەر دەھەنە دوڵبەری سیمین بەری شایق"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "مەوانع بۆ شەرفیابیم چە بیزانم چە نەیزانم", "poem_description": "", "poem_text": "مەوانع بۆ شەرفیابیم، چ بیزانم، چ نەیزانم\nلەلام مەتڵەب نییە ئەمما ئەلا ئەی سەروی بوستانم! \n\n\nجوابی نەسر و نەزمم بێ وەرامی بوو لە خزمەتتا\nوەیا مەحوی خەیاڵم چاوەکەم، لەم نیکتە حەیرانم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "گەر لەژێر باری گوناھمدا چەمیوە قامەتم", "poem_description": "", "poem_text": "گەر لەژێر باری گوناھمدا چەمیوە قامەتم\nخۆ بەھیوای عەفو و ڕەحمی عامی بێ پایانتم"}, {"poet": " مەلا حەسەنی قازی ", "poet_description": "['ناو : مەلا حەسەنی قازی', 'ناسناو : شاھۆ، شایق', 'لەدایکبوون : ٢٥٨١-٢٥٨٢ی کوردی؛ بیارە، ھەورامان', 'کۆچی دوایی : ٢٦٧٠-٢٦٧١ی کوردی؛ بیارە، ھەورامان']", "book": "دیوانی شاهۆ", "poem_title": "کۆمەڵێکن بێ فەڕ و بێ مروەت و ئینساف و دین", "poem_description": "", "poem_text": "کۆمەڵێکن بێ فەڕ و بێ مروەت و ئینساف و دین\nسەیری ھەر کامیان ئەکەی چاکەی لەناو چاوا نییە"}]