[{"poet": "سەعید سەدیق", "poet_description": "['ناو : سەعید سەدیق', 'ناسناو : بەڵێن']", "book": "شیعرەکان", "poem_title": "نەورۆز", "poem_description": "نووسین: سەعید سەدیق<br>بەریتانیا", "poem_text": "ئەی نەورۆز هاتی بان دوو چاوانم\n‌ئەی یادکەرەوەی جەژنی کوردانم\n\n‌یادت ئەکەم گەرچی یادم کردووی\n‌لەهەر شوێنێ بێ گڕم بۆ ناردووی\n\n‌بەهار بەتۆوە خۆشی هێناوە\n‌دەشت و دەرگشتی جوان و ڕازاوە\n\n‌بەهیوام ئەم ساڵ گڕت بەتین بێ\n‌لەساڵان زیاتر یادت پیرۆز بێ\n\n‌ژیانی یەکسانی و پڕ لەسەربەستی\n‌بۆ لەمەو دوابێ بێ خۆپەرستی\n\n‌دەبا ئازادی سەرچۆپی بگرێ\n‌ڕێی چەوسانەوە و نەگبەتی بگرێ\n\n‌ئەو ژیانەی هاتوو ڕۆیی و تێپەڕی\n‌کولە مەرگی بوو بۆخۆی هەڵوەری\n\n‌گەلێ باخچەی وڵات بێ لق وپۆپکران\n‌گەلێ گوڵی جوان تیا هەڵ پڕوکان\n\n‌گەلێ پیر و جوان مناڵی ساوا\n‌لەخوێن خەمڵێنران وا بەناڕەوا\n\n‌بۆچی کەس نەبوو لەوە بپرسێ\n‌شەرمەزارییە مرۆڤ ئاوای بەسەربێ\n\n‌کواماف و دادپەروەر لەچ شوێنێ؟\n‌کە ئەڵێ هەیە با بۆم بسەلمێنێ!\n\n‌بەڵام داخەکەم بێ خاوەنی یە\n‌ئەم جیهانەیە کەس ئاگای لێنیە"}, {"poet": "سەعید سەدیق", "poet_description": "['ناو : سەعید سەدیق', 'ناسناو : بەڵێن']", "book": "شیعرەکان", "poem_title": "هەڵەبجە", "poem_description": "نووسین: سەعید سەدیق<br>بەریتانیا", "poem_text": "ئەی هەڵەبجە خوێناوێ یەکەم\nئەی شاگوڵ و نێرگزی بەهارەکەم\nتۆ بوی یەکەم گزنگیی خۆری ئازادی\n\nتۆ بوی یەکەم بێشکەی لەدایک بونی مناڵان..مناڵانی وەئاگانەهاتووی خەواڵووی بەرەبەیانی ئەو ڕۆژە  مناڵانت چیان لێهات و بۆ کوێ چون؟ ئەی کوا پیاوانی دنیا دیدەت؟ کوانێ  لاوانی بەوەفاو ژیرت؟ کواکچۆڵانی ئاشق و سەربەستت؟\n\nئەی هەڵەبجە تۆ بوی دەنگت نەگەیشتە جیهان..بەو هەموو وێرانیەتەوە..بەو هەموو وەرینەی گەڵای زەردیپایزتەوە..بەوەرینی ئەو هەموو گوڵ و خونچانەتەوە..بەوەرینی هەموو پەڕەی گوڵە ژاکاوەکانتەوە..ئەیهەڵەبجە خۆ تۆ کەشتی تایتانیک نەبوی..تۆ تەقینەوەی پینتاگۆن نەبوی..تۆ لافاوو باو بارانی باشوریئەمریکا هەریکا کاترینا نەبوی..تۆ بومەلەرزەی باشوری ئاسیا پاکستان نەبوی..ئەی هەڵەبجە برینی تۆلەهەموو ئەو برینانە قوڵترو گەورەتر بوو..خوێناوی و دڵبزوێن و کاریگەرتر بوو..لەبەر ئەوە تۆ دەستەخوشک و برای هێرۆ شیماو ناکازاکی و گەلی ڤێتنام بوی."}]