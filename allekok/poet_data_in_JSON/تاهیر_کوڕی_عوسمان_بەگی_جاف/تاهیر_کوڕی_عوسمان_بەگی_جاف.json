[{"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "ئەلا ئەی ئەقڵی کۆتایین هەتا کەی مات و داماوی", "poem_description": "", "poem_text": "ئەلا ئەی ئەقڵی کۆتایین هەتا کەی مات و داماوی\nبە قەیدی نەفسی ئەممارە سەراسەر بۆچی بەسراوی\n\n\nخەیاڵی هیچ و پووچت وایە دەوڵەت هەم عەنانت بێ\nحیسابێکە، کە موحتاجی نەسیبی دوو گەزە جاوی\n\n\nمەسەل دوونیایە سەییاد و ئەتۆش مورغێکی بێهۆشی\nموقەیید بە بە یەک دانە هەتا نەتخاتە ناو داوی\n\n\nزەمانە هەر وەکوو قەحبە هەم ئاغۆشی هەزارانە\nچ سوودێکی هەیە بۆ تۆ کە سەر دانێی لە پێناوی\n\n\nمەبەستە دڵ بە دونیا تاهیرا بێ سوودە بۆ هەرکەس\nمەحاڵە ناگیرێ بۆ تۆ گوریز کە، سا لە گێژاوی"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "ئەی پەرتەوی ڕەنگت وەکوو ڕەنگی هەمەڕەنگە", "poem_description": "", "poem_text": "ئەی پەرتەوی ڕەنگت وەکوو ڕەنگی هەمەڕەنگە\nخاڵت بە مەسەل زولفی سیاهت، شەوەزەنگە\n\n\nبەزم و تەرەب ئامادەیە، ساقی مەیێ فەرموو\nدەنگی دەف و ناڵەی نەی و ئاوازەیی چەنگە\n\n\nلێوت کە وەکوو لەعلی بەدەخشانە بە ئاڵی\nگەنجوور و نگەهبانی دەهان و دەمی تەنگە\n\n\nتابووری موژانت لەگەڵ ئەگریجە بەرابەر\nوەستاوە ئەڵێی لەشکری ژاپۆن و فەرەنگە\n\n\nسەد نامی خودا بێ لە دوو پوستانی ئەنارت\nگرد و شلک و نازک و پڕ چنگ و قەشەنگە\n\n\nبۆ باری خەمت گەر بەدەنم سستە مەڕەنجە\nپێکراوی موژەی تۆیە نە کوژراوی تفەنگە\n\n\nسەرگەشتە و و ئاشوفتەیی ئەشقم وەکوو فەرهاد\nکێوم بە دڵ و سینە و سەر، پەنجە قوڵەنگە\n\n\nچاوت بە مەسەل ئافەتی دڵهایە وەلیکن\nبۆچ وایە کە ئەبرۆیی کەچت مەیلی وە جەنگە\n\n\nلەم ڕۆژە کە ڕووم خستە بەری پێی و وتی پێم\nئەی ئەبلەهە، کەی ماڵشی ئاوێنە بە سەنگە؟ \n\n\nمەنعی مەکە تاهیر کە ئەگەر مات و خەمۆشە\nدێوانەیی ڕووی تۆیە نە مەستی مەی و بەنگە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "بە خەمزەی چاوی مەخمووری سیاهی، مەستی مەی کردین", "poem_description": "", "poem_text": "بە خەمزەی چاوی مەخمووری سیاهی، مەستی مەی کردین\nبە ماچی لێوی موستەغنی لە ئەنواعی مەزەی کردین\n\n\nترازا بەندی سوخمەی ئاڵی گوڵناری بە ئاهی من\nکە چی دەستی لە سەر دانا، لە سەیری باخی بەی کردین\n\n\nبە هەوری پەرچەم و زولفی، ڕوخ و ئەبرۆی کە داپۆشی\nلە شەوقی ڕوئیەتی بەدر و هیلالی یەک شەوەی کردین\n\n\nئەگەرچی کوشتنی خۆ قابِض الأرواحی موژگانی\nبە قانوونی مەسیحایی، بە خەندەی لێوی حەی کردین\n\n\nعیلاجی دەردی دڵ «ناری» لە تاهیر بەگ تەمەننا کە\nبڵێ ئەمرۆ گوڵئەندامێ، بە تیرێ جەرگی پەی کردین\n\n\n\nبە غەمزەی چاوی مەخمووری سیاهی مەستی مەی کردین\nبە ماچی لێوی موستەغنی لە ئەنواعی مەزەی کردین\n\n\nترازا بەندی سوخمەی ئاڵی گوڵناری بە ئاهی من\nکە چی دەستی لە سەر دانا، لە سەیری باغی بەی کردین\n\n\nبە هەوری پەرچەم و ئەبرۆ، ڕوخ و زوڵفی کە داپۆشی\nلە شەوقی ڕوئیەتی بەدری هیلالی یەک شەوەی کردین\n\n\nئەگەرچی کوشتنی خۆ قابیض الأرواحە موژگانی\nبە قانوونی مەسیحایی لە خەندەی لێوی حەی کردین\n\n\nعیلاجی دەردی دڵ ناری لە تاهیر بەگ تەمەننا کە\nبڵێ: ئەمڕۆ گوڵەندامێ بە تیرێ جەرگی پەی کردین\n«ناری»"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "تا بە کەی قوربان بناڵم من بە ئێش و دەردەوە؟", "poem_description": "", "poem_text": "تا بە کەی قوربان بناڵم من بە ئێش و دەردەوە؟ \nدەس بە ئەژنۆ، قوڕ بەسەر، دایم بە ئاهی سەردەوە\n\n\nڕۆژی ئەووەڵ بوو کە زانیم من ئەبێ دێوانە بم\nئاشقی تۆ، نەوعی مەجنوون، وا بە کێو و هەردەوە\n\n\nمەرحەمەت کە زوو بڕۆ قاسید بڵێ دەردی دڵم\nنازی پاپۆچت ئەکێشم من بە تۆز و گەردەوە\n\n\nمن کە خۆم پشتوانی باڵا و بۆسەچینی کوڵمەتم\nچی دەکەم ئاخر لە سەیری باخ و بەی، بەم دەردەوە\n\n\nهەر وەکوو قەوس و قەزەح با دەس لە گەردن دانیشین\nتۆ بە سوخمەی ئاڵ و سەوز و من بە ڕەنگی زەردەوە\n\n\nیەک نەفەس چاکی نەهێنا کەعبەتەینی بەختەکەم\nشەش دەرم گیراوە داماوم بە دەستی نەردەوە\n\n\nئیلتیماسی تاهیری بێچارە قەد سوودی نییە\nتۆ کە دایم شەڕفرۆشی بەو دڵەی وەک بەردەوە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "تیری خەمزەی چاوەکانت وا لە جەرگم کارییە", "poem_description": "", "poem_text": "تیری خەمزەی چاوەکانت وا لە جەرگم کارییە\nئێستە ئەشکم وا بە خوڕ دێ، ڕەنگەکەی گوڵنارییە\n\n\nنەفسی سەرکەش، چەند ڕۆژێ گەر جیهانت ڕام ببێ\nدڵ ئەگەر خۆش کەی بە خۆت، بێ عارییە، بەم «عاریە»\n\n\nگوڵ ئەگەر هات، خۆی موقابیل کا بە تۆ، لێی ناگرم\nهەرزە گۆیە و بێ وەفایە، دولبەری بازاڕییە\n\n\nناشکێ قوربان دڵم هەرگیز لەبەر جەوری ڕەقیب\nعادەتی ئەو دائیمەن هەر فیتنە و و بەدکارییە\n\n\nلێم گەڕێن تەنهانشینی کونجی خەم بم ئەی ڕەقیب\nدەردەکەی من دەردی ئەشقە و زۆر گران و سارییە\n\n\nزاهیدی خودبین کە حەیوانە لە وادی عەشقدا\nڕیشەکەی پان و درێژی ڕەشمە و و هەوسارییە\n\n\nسەبر و هۆش و ڕۆحی بردم هەر بە جارێ ئێستەکەش\nهیچ نەما کاری بە من، پەیکارییە بەم کارییە\n\n\nجارێ ناپرسی لە حاڵی من مەگەر نازانی تۆ\nزار و بێزار و نەزارم کاری من هەر زارییە\n\n\nتازە زانیومە لەسەر دینی مەسیحایە نیگار\nپەرچەمی عەینی سەلیبە زوڵفەکەی ڕەشمارییە\n\n\nتاقەتی شیعری نەماوە هیچ لە بەر ڕەنج و فیراق\nئەم کەلامە گەر بڵێ تاهیر لە بەر بێعارییە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "خودا عەدلی لە لای عارف عەیانە", "poem_description": "", "poem_text": "خودا عەدلی لە لای عارف عەیانە\nبە حەققەت ئێمە گەلەین ئەو شوانە! \n\n\nلە بەر چی وا مەڕی خۆی مەردی چووپان؟ \nبە دەستی خۆی ئەخاتە بەر نیشانە\n\n\nئەگەر موئمین بە حەققەت دۆستی حەققن؟ \nچییە حیکمەت زەلیلی ڕووسیانە؟ \n\n\nموقەددەر بوو کە گەندوم بێ بە ڕزقی\nلە ئادەم بۆ دەبێ بگرێ بەهانە؟ \n\n\nکە تیرئەندازی چابوک دڵ بپێکێ! \nقەباحەت کەی لە سەر ئەڵقەی کەوانە؟ \n\n\nکە ئەو ڕوخساری دڵ بێنێتە پێشۆ\nنەسیبی بولبولان داد و فوغانە\n\n\nلە ڕۆژی خۆی عەمەل قسمەت کراوە\nلە بەر چی تۆ دەڵێی فیعلی خۆمانە؟ \n\n\nکە وا بوو ئاگری دۆزەخ لە بۆمان! \nچ لازم دێ بکێشێ وا زەبانە؟ \n\n\nئەگەر خەلقە لە بۆمان ئیختیارێ\nلە بەر چی یەک بچووک و یەک کەڵانە\n\n\nیەکێ بۆ پارە نانێ جان فرۆشە\nیەکێ حەققی نییە شاهی جیهانە\n\n\nیەکێ سوڵتانی قەسری زەڕنیگارە\nیەکێ بێ جێگە و و بێ خانومانە\n\n\nیەکێ دایم خەریکی عەیش و نۆشە\nیەکێ کوژراوی شمشێری دەبانە\n\n\nیەکێ قاروونی دەوڵەت هەم عینانە\nیەکێ موحتاجی سککەی یەک قرانە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "دنیا کە هەموو لەحزە بە مەعشووقی کەسێکە", "poem_description": "", "poem_text": "دنیا کە هەموو لەحزە بە مەعشووقی کەسێکە\nبنواڕە کە چەن قەحبە، چ کۆنە تەرەسێکە\n\n\nتێ فکرە وەکوو کەلبی نیهان گیری زەمانە\nئەبنائی جیهان یەک بە یەکی، سەگمە گەسێکە\n\n\nعالەم هەموو وەک تەیرە، تەمەع دانە، ئەمەل داو\nسەییادی ئەجەل، ساحەتی دونیا قەفەسێکە\n\n\nلە حوجرەیی شەش گۆشە کە ڕێی مەعبەری عامە\nیا ڕەب چییە هەر کەس بە هەوا و هەوەسێکە\n\n\nسەد قافڵە ڕابورد و ئەتۆ غافڵی ئەی دڵ\nگوێ بگرە لە هەر لایێ کە ناڵەی جەرەسێکە\n\n\nشادی و غەم و ئەندووه چییە ڕەنج و ئەلیمە\nئیقبال و زەوالیش بە خوا هەر نەفەسێکە\n\n\nتاهیر مەبە ئازوردە، زەمان عادەتی جەورە\nدونیا کە هەموو ڕۆژێ ژنی بولهەوەسێکە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "دڵ لە هیجرت وا لە خەمدا، ماهی کەنعانم وەرە", "poem_description": "", "poem_text": "دڵ لە هیجرت وا لە خەمدا، ماهی کەنعانم وەرە\nزەخمە جەرگم بۆ فیراقت، زوو بە لوقمانم وەرە\n\n\nسەد تەبیب هات و عەلاجی ئەم برینانەی نەکرد\nتۆ عەلاجی زەخمەکەم کە، سا بە ئامانم وەرە\n\n\nگەر دەزانی چەند پەشێوە حاڵەکەم بۆ دیدەنت\nسەد ئەوەندەی زوڵفەکانت دڵ پەرێشانم وەرە\n\n\nلوتف و تانەی تۆ لەلای من هەردوو وەک یەک ڕەحمەتە\nکەعبە کەچ نابێ، لەبەر لۆمەی ڕەقیبانم وەرە\n\n\nهەرکەسێ هات و بەتیری غەمزەکەت سەد پارە بوو\nکەس نییە وەک من حەریفت، مەردی مەیدانم وەرە\n\n\nکافرا، دەردی فیراقت وا لە جەرگم کارییە\nسا بکە ڕەحمێ بە حاڵم، ماهی تابانم وەرە\n\n\nسەد کەڕەت ئیمڕۆ لە دووریت خوێن لەچاوم جارییە\nغەرقی دەریای ئەشکی خوێنم، شەمسی خووبانم وەرە\n\n\nگا دەگریێم، گا دەسووتێم، کار و بارم زارییە\nزیوەری تاجی غەریبم، شاهی خووبانم وەرە\n\n\nسینە ناڵان هەر وەکو بولبول لە دووری گوڵشەنت\nسا بە لوتفێ بمدوێنە، جانی جانانم وەرە\n\n\nبەس جەفا بنوێنە قوربان، زوڵمی ناحەق چا نییە\nکافریش ڕەحمێ بەسە، دەی، دین و ئیمانم وەرە\n\n\nسوورەتی باڵات بە دایم نەقشی قەلبی زارمە\nهەر وەکوو مەجنوون لە ئەشقت دیدەگریانم وەرە\n\n\nدیدەمەستی، شۆخ و شەنگی، نازەنینەی شارەزوور\nدڵ ڕفێنی جەمعی عالەم، کەبکی کووهانم وەرە\n\n\nدڵ لە دووریت پڕ لەخوێنە، شەمعی دیوانی ئەمن\nهەروەکوو تاهیر هەمیشە سینە بریانم وەرە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "دڵ نەخۆشی دەردی هیجرە، جانی جانانم وەرە", "poem_description": "", "poem_text": "دڵ نەخۆشی دەردی هیجرە، جانی جانانم وەرە\nلەت لەتە جەرگ و هەناوم، ماهی تابانم وەرە\n\n\nعیللەتی دەرد و شەفاکەم وا بە لێوی شەککەرت\nمایەیی ژین و حەیاتم، دەرد و دەرمانم وەرە\n\n\nسەد شوکر دووبارە جەژنە، وەختی عەیش و شادییە\nبۆ بەڵا گەردانی باڵات، قۆچی قوربانم وەرە\n\n\nدڵبەرەی قەد عەرعەرەی بێ ڕەحمەکەی بەدبەختەکەم\nدڵ ڕفێنەی شۆخەکەی بێ عەهد و پەیمانم وەرە\n\n\nنازەنینەی سوخمە ئاڵەی دیدە مەستەی کەچ کولاه\nگوڵعوزارەی شۆخ و شەنگەی شاهی خووبانم وەرە\n\n\nخانە وێرانم لە دووریت، ڕەهزەنی ئیمان و دڵ\nزینەتی بەزم و سروورم، شەمعی دیوانم وەرە\n\n\nچوونکە سایەی چەتری زوڵفت دوور لە فەرقی فەرقمە\nسینە پڕ خوێن و زووخاوم، دڵ پەرێشانم وەرە\n\n\nدوور لە باڵای نەونەمامت زامی جەرگم تازەیە\nوەک عەرەب سەد جار دەخیلەک، زوو بە لوقمانم وەرە\n\n\nکەس نییە سابت قەدەم وەک من لە داوی عەشقدا\nبۆ سوپاهی غەمزەکانت مەردی مەیدانم وەرە\n\n\nگەر دەپرسی حاڵەتی منبۆ فیراقت پێت بڵێم؟ \nهەر وەکوو تاهیر هەمیشە دیدە گریانم وەرە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "سوور و سپیی و ناسکە، وەک چووزەرە ڕێواس", "poem_description": "", "poem_text": "سوور و سپیی و ناسکە، وەک چووزەرە ڕێواس\nئاودار و تەڕ و تازەیە کۆڵمەی وەکوو گێڵاس\n\n\nئەندامی لەتیفی چ بڵیم، عەینی بلوورە\nبۆی عەتر و هەناسەی مەمکی کەللە دەکا کاس\n\n\nخاڵی حەبەشی قرچە دەخاتە دڵی عاشق\nشمشێری برۆی سینە دەکا شەق وەکوو ئەڵماس\n\n\nحەسرەت زەدەیی ئاشقی شەیدایە جەماڵی\nمەحفووزی بکەی ڕەببی مِنَ الجِنَة و الناس\n\n\nلەو سوورەتە مەه پەیکەرە، لەو سەروە ڕەوانە\nلەو زولفە سیامارە کە ئەو گەنجە دەکا پاس\n\n\nموڵکی عەجەم و ڕۆمە بەهای بۆسەیی لێوی\nدەیکەم بە فیدای یەک نیگەهی مامش و بڵباس\n\n\nتاهیر سەری تەسلیمە لە بەر خاکی بەری پێت\nدایناوە ئیتر حەیفە مەکە بەسیە قسە و باس"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "سەد کە پاشای حەز بکەی هەر جۆر موکافاتم ئەدەی", "poem_description": "", "poem_text": "سەد کە پاشای، حەز بکەی هەر جۆر موکافاتم ئەدەی\nمن قسەی حەق هەر ئەکەم سا چۆن موجازاتم ئەدەی\n\n\nمن بە تەختی خوسرەو و جامی جیهانی تێ ئەگەم\nتۆ بە مەئموور و ئیعانەی دۆم خەڕڕاتم ئەکەی\n\n\n«من بە سەد میننەت لە نەحلی لێوی یاری خۆم ئەخۆم\nتۆ بە شاگردی دووکانی مەروەقە و نانم ئەکەی\n\n\nمن ڕەزا نابم بە نانی گەندومی ئادەم فەریب\nتۆ ئومیدی کوورەخانەی نانەواخانم ئەکەی\n\n\nمن لە شاهی خاوەنی فێڵ و عەلەم پەروام نییە\nتۆ بە ژێر دەستی پیادە و ئەسپەوە ماتم ئەکەی\n\n\nفی المثل من موسلیمم دەعوای موسڵمانیم هەیە\nتۆ حەواڵەی مەسئەلەی ئینجیل و تەوراتم ئەکەی\n\n\nنەزم و نەسری تاهیر ئیمڕۆ بۆتە ئەورادی زبان\nتازە دێی فێری قەسیدە و شیعر و ئەبیاتم ئەکەی"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "شەماڵ یار نەدیت، شەماڵ یار نەدیت؟", "poem_description": "", "poem_text": "شەماڵ یار نەدیت، شەماڵ یار نەدیت؟ \nوەختێ تۆ ئامای، دیدەی یار نەدیت؟ \n\n\nئەو دیدەی سەیوان پڕ خومار نەدیت؟ \nئەو تووڕەی چین چین سیامار نەدیت؟ \n\n\nدڵدار دڵبەر، ستەمکار نەدیت؟ \nئاهووی خوتەنی وەش ڕەفتار نەدیت؟ \n\n\nئەو پەنجەی قرمز، حەنایی نەدیت؟ \nئەو نوور دیدەی، بینایی نەدیت؟ \n\n\nگوڵڕووی گوڵچیهرەی، گوڵئەندام نەدیت؟ \nسۆسەنی کڵاف موشکین فام نەدیت؟ \n\n\nلۆلۆی ناسوفتەی هیچ ئەڵماس نەدیت؟ \nکان یاقووتی بێ قیاس نەدیت؟ \n\n\nلیمۆی نەوڕسەی مەمانش نەدیت؟ \nئەبرۆی سەیف ئاسای کەمانش نەدیت؟ \n\n\nسینەی سیم بەور پەروەردش نەدیت؟ \nخونچەی نەشکوفتەی بێ گەردش نەدیت؟ \n\n\nباڵای عەرعەری سەرو ئاسا نەدیت؟ \nشۆخ دیدە شەنگ بێ وەفا نەدیت؟ \n\n\nشاباز مەریوان، هەڵۆ خوو نەدیت؟ \nنازدار خێڵان، فیتنەجوو نەدیت؟ \n\n\nنەدیت تۆ بەیۆ بە عیشوە و نازێ؟ \nبپەرسۆ ئەحواڵ، من لە ڕێوازێ؟ \n\n\nتەحقێق بۆ شەماڵ ئەو شۆخ و شەنگە\nنەدیدەی شاباز ئەو دڵ چوون سەنگە\n\n\nهیچ نیەن وە تەنگ مەینەت بەردەکەش\nبێ قەیدەن نە حاڵ سوختەی دەردەکەش\n\n\nیاشا، هەر یارێ بێ وەفا و مەیلەن\nدەروون وە بادەی بێ مەیلی کەیلەن\n\n\nدایم گرفتار ئاه عوشاق بۆ\nنەسیبش دایم تاڵ فیراق بۆ\n\n\nبە وێنەی تاهیر هەر دەردەدار بۆ\nدیدەی مەخموورش دایم بیمار بۆ"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "شەهەنشای مەئوای ڕۆح و دیدە و هۆش", "poem_description": "", "poem_text": "شەهەنشای مەئوای ڕۆح و دیدە و هۆش\nحوکمدار مڵک، دڵەی پڕ نە جۆش\n\n\nدەلیلەی ڕەمەی، ئاهوو ڕەفتاران\nسەر دەستەی گرۆی نازک نازداران\n\n\nگوڵ بۆی گوڵ ڕۆخسار، گوڵ بەرگ ئەندامە\nگوڵ خونچە لەبان، گوڵین ژێر جامە\n\n\nسەرپەنجە گوڵین، وە هوون ئەو دڵ\nوەهار ئاماوە، پەیدا بی نەو گوڵ\n\n\nحەیفەن وەی ڕۆخسار مینا کارەوە\nوە باڵای نەوتوول وەش ڕەفتارەوە\n\n\nوەی توڕەی پێچ پێچ عەنبەر بێزەوە\nوەی شیرین لەبان شەککەر ڕێزەوە\n\n\nساتێ نەوینۆن نەو باڵات چەمەن! \nعەتر نەگێرۆن نە زوڵفت سەمەن! \n\n\nنەرگس نەحەسرەت ئەو دیدە مەستە\nچوون من مەبۆ شێت دێوانە و خەستە\n\n\nمەستانۆ خەراج زوڵفت نە ڕیحان\nمەون باج وە ڕووی گوڵنارت گوڵان\n\n\nبزانە تاهیر بەستەی خاڵ تۆن\nمەست نەبۆن وە دیەن، دیدەی کاڵ تۆن"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "عیلاجی دەردی ئیشقی خونچەی لێوی شەککەرباری", "poem_description": "", "poem_text": "عیلاجی دەردی ئیشقی خونچەی لێوی شەککەرباری\nگوڵ و شەککەر دەبارێنێ بە حەققەت نوتقی گوفتاری\n\n\nفەلەک زانی کە دەشکێ ڕەونەقی بازاڕی مانگ و خۆر\nشکاندی پەنجەکەم تا من نەنووسم وەسفی ڕوخساری\n\n\nبە غەمزەی نیم نیگاهی سەد دڵی بێچارە مەحبووسە\nلە بابل خوێندوویە ئەفسوون دوو چاوی بیچووە عەییاری\n\n\nبە شوعلەی شەمعی ڕوخساری دەسووتێ دڵ وەکوو قەقنەس\nوتم پەروانەیە، یاڕەب نییە وا بانگ و هاواری\n\n\nوەکوو یوسف ئەگەرچی موشتەری وەستاوە سەف دەر سەف\nوەکوو تاهیر نییە ئەمڕۆ بە جان و دڵ خەریداری"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "فیدای ڕوخساری ئاڵت بم ئەڵێی خورشیدی تابانە", "poem_description": "", "poem_text": "فیدای ڕوخساری ئاڵت بم ئەڵێی خورشیدی تابانە\nبەڵا گەردانی باڵات بم وەکوو شمشادی بوستانە\n\n\nلە سایەی تیغی ئەبرۆی تۆ، لە ڕۆژی حەشردا جانا\nبیحەمدیللا حیسابی من لەگەڵ جەمعی شەهیدانە\n\n\nدەزانی بۆچی مەسروورم، ئیشارەی کردمێ دولبەر\nوتی حازر بە بۆ کوشتن بەیانی جەژنی قوربانە\n\n\nلە ئاهم گەر بسووتێ ئاسمان باوەڕ بکەن ئەمشەو\nئیتر یاران، چ باکێکم لە سەردیی فەسڵی زستانە\n\n\nکە زولفی عاریزی پۆشی وتم یا ڕەب چ سڕڕێکە\nلە لایێ زوڵمەتی کوفرە، لە لایێ نووری ئیمانە\n\n\nدەبێ کاول بێ موڵکی دڵ بە تاراجی سوپاهی خەم\nهەتا شاهەنشەهی ئیشقت لەوێدا میسلی سوڵتانە\n\n\nبە دەس بادی سەبا چونکە پەشێوە نەزمی زولفەینت\nمنی چارە سیا بۆیە هەموو نەزمم پەرێشانە\n\n\nمەکەن تیماری زەخمی جەرگی تاهیر ئەی تەبیب ئاخر\nبزانن با، لە حەشرا ئەو شەهیدی تیری موژگانە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "فەسڵی خەزانی هیجرە ڕەسمی زەمانی دوونە", "poem_description": "", "poem_text": "فەسڵی خەزانی هیجرە، ڕەسمی زەمانی دوونە\nدەردی فیراقی یاران، تەقدیری کاف و نوونە\n\n\nدونیایە ڕەسمی وایە، بەزمی وەکوو بەڵایە\nعەیشی هەموو جەفایە، بادە بە ڕەنگی خوونە\n\n\nگوڵە ڕەفیقی خارە، شەرابە پڕ خومارە\nگەنجە ئەنیسی مارە، بەو بۆنەوە بە بوونە\n\n\nبێزارە تەن لە هیجران، چاویش پڕە لە گریان\nچ بکەم عەلاجی قوربان؟ دڵ عاجز و زەبوونە\n\n\nمەیلی فیراقی«ناری» دونیا وەهایە کاری\nئەم چەرخە پڕ لە شوورە، ئەرکانی واژگوونە\n\n\nشیرینە وەسڵی یاران، چونکە دەگاتە هیجران\nنازانی ڕۆحم ئەمما، چەند تاڵ و ترش و توونە\n\n\nلە ژێر خەما مەوێستە، فەرموو دەستت بهێنە\nخزمانی شادمانە، تاهیر مات و زەبوونە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "قوربانی ڕوخت بم کە شکستی بە قەمەر دا", "poem_description": "", "poem_text": "قوربانی ڕوخت بم کە شکستی بە قەمەر دا\nحەیرانی لەبت بم کە ڕەواجی بە شەکەر دا\n\n\nهەر لەحزە ئەدەی وەعدەیی وەسڵ و نییە ئەسڵی\nکارت وەکوو دونیایە هەر ئەمڕۆیە بە فەردا\n\n\nمەقسوودی لەسەر کوشتنی عوششاقی زەعیفە\nوەختێ کە دەکا خەنجەری تیژی بە کەمەردا\n\n\nهەرچەندە دەکەم سەعی، لە بەر خوێنی سریشکم\nخاکێ نییە بیکەم بە هەوەس گاهێ بە سەر دا\n\n\nناحەق نییە ناوەستێ ئەگەر پردی تەحەممول\nسیروانی سریشکم کە ئەکا هاژە لە سەردا\n\n\nدڵ ڕۆییوە قوربان لە وجوودم بە خەیاڵات\nدایم لە سەفەردایە ئەگەرچی لە حەزەردا\n\n\nمەیلت هەیە تاهیر کە بپرسی لە برینم\nبڕوانە کە ئەو شۆخە چ تیری لە جگەر دا"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "لە دەوری پیری مەیخانە، سەدایی موتریبان با بێ", "poem_description": "", "poem_text": "لە دەوری پیری مەیخانە، سەدایی موتریبان با بێ\nلە تاریکی شەبی هیجران، چرای دەفعی خەمان با بێ\n\n\nلە ناو بەزمی حەریفاندا، لە زومرەی بەزمی ڕەنداندا\nلە ناڵینی غەریباندا، دەوای دەردی دڵان با بێ\n\n\nلە بەر ناڵەی حەزینی من، لە بەر شین و گرینی من\nلە بەر دەردی برینی من، نەسیمی هەم زەبان با بێ\n\n\nغوڵامی سەروی باڵاتم، ئەسیری زولفی تاتاتم\nشەهیدی چاوی شەهلاتم، قڕانی ئاشقان با بێ\n\n\nلە هیجرانی خەزان تا کەی، بە ئومیدی گوڵان تا کەی\nلە نەغمەی بوڵبوڵان تا کەی خوا فەسڵی گوڵان با بێ\n\n\nزەمانە بەزمی ڕەندانە بدە ساقی بە پەیمانە\nلە بەر تەعزیمی مەیخانە بڵێن پیری موغان با بێ\n\n\nنەماوە حاڵەت و ژینم لە دەس چوو ڕۆحی شیرینم\nڕەفیقان بێن بکەن شینم، سەدای گریە و فوغان، با بێ\n\n\nکە تاهیر قوڕ بە سەر ماوە، سەراپا غەرقی خوێناوە\nئەڵێن دووبارە کوژراوە، تەبیبی حازقان با بێ"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "موقەددەر گەر نەبێ ئاخر لە میهری مەه ڕوخانم چی", "poem_description": "", "poem_text": "موقەددەر گەر نەبێ ئاخر لە میهری مەه ڕوخانم چی\nلە ناڵەناڵی نیوەی شەو لە ئاهی بەربەیانم چی\n\n\nنیشانەی ئیفتیخاری من لە سینەم داخی هیجرانە\nبڕۆ ئەی ناسحی موشفیق لە ڕوتبە و یا نیشانم چی\n\n\nغەرەز وا بوو موقابیل کەم لەگەڵ گوڵ ڕەنگی ڕوخسارت\nوەگەر نەیبێ قەدی سەروت لە سەیری گوڵستانم چی\n\n\nمن کە میحرابی ئەبرۆی تۆ مەقامی سوجدەگاهم بێ\nئیتر وەک زاهیدی خودبین لە مەوعیدی جینانم چی\n\n\nشەوم وەک ڕۆژی ڕووناکە لە شوعلەی ڕوومەتی ئاڵت\nبەڵێ یەکبارە با ون بێ، لە ماهی ئاسمانم چی\n\n\nبە نەیڕەنگی فەلەک جانا لە دڵما دەرنەچوو میهرت\nکە من یەک ڕەنگ و یەک نەوعم لە تەبدیلی زەمانم چی\n\n\nبە من قەت نادرێ تەفسیری ئایاتی سەری کوڵمت\nگرانە تاهیرا بۆ من لە تەعریف و بەیانم چی"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "مەتلەعی سوبحی سەعادەت مەزهەری علم الیقین", "poem_description": "", "poem_text": "مەتلەعی سوبحی سەعادەت مەزهەری «عِلمُ الیَقین»\nئەی سپەهسالاری فەوجی ئەنبیاء و مورسەلین\n\n\nبۆ نەوازش، زاتی حەق هەم حوججەت و هەم دەنگی تۆ\nشاهیدی تەعزیمی تۆ بوو یاوەری روحُ الأمین\n\n\nموشکی تۆزی دامەنت، عەتری دەماغی ئەتقیا\nیەعنی بۆ تەئسیری بینش، عینی سورمەی خاکبین\n\n\nڕوو لە کێ کەم غەیری تۆ ئەی شافیعی زومڕەی ئەسیم\nمن گونەهبار و خەجاڵەت، تۆ شَفیعُ المُذنِبین\n\n\nخۆم لە قوڕ بگرم بە جارێ هەر لە پێ تا تەوقی سەر\nبەڵکوو لوتفی شاهی لەولاک بێ نەجاتم دا لە شین\n\n\nموستەحەققی تیر و تانەی ئاشنا و بێگانە خۆم\nواجبی ڕەحمم بەسە یا رَحمتً لِلعالَمین\n\n\nڕووت و قووتی مەحشەر و بێ سایە و ئاوارە خۆم\nمەزرەعەی عەفووی خودا نابێ ببێ، بێ خۆشە چین\n\n\nحەسرەتا مەحروومی شەهد و زیارەتی شوبباکی تۆم\nبۆ نەڕێژم ئەشکی ئاڵ و ئاوی گەرم و ئاتەشین\n\n\nئەی حەبیبی خالیقی عالەم تەرەححوم تا زووە\nئەو سەگی ئەسحابی کەهف و من سەگێکی تابیعین\n\n\nڕوو لە قاپی موستەفا کە بێژە یا خَیرُ البَشَر\nنیمە تۆشەی ڕێگە، جوز ئیخلاسی ئالی تاهیرین"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "مەربووتە حەیاتم بە بیارە و بە دیاری", "poem_description": "", "poem_text": "مەربووتە حەیاتم بە بیارە و بە دیاری\nخۆزگەم بە سەگی قاپییەکەی قوتبی مەداری\n\n\nئەم کاولە دونیایە لە نەو زێڕ و زەبەر بێ\nپاش ئەحمەدی موختار و ئەبووبەکر و سێ یاری\n\n\nفارۆقی زەمان حەزرەتی نائیبی شێخ عوسمان\nواسڵ بوو بە دەرگاهی کەرەم، ڕەحمەتی باری\n\n\nئەم حوجرەیە کە جێی تەوافگەهی حەزرەتی شێخە\nیەکسەر هەموو ئەنوارە چ سەقف و چ کەناری\n\n\nهەردەم بۆ تەوافی، جەمعی مەلەک دێن\nخاڵی نییە یەک ئانێ، نە حوجرە و نە حەساری\n\n\nئەم حوجرە لە حەرەمدا تەوافی بۆ نییە هەرگیز\nمەجمووعی مەلائیکە هەموو بۆتە زەواری\n\n\nحاجی وەرە ئەم قاپییە گەر تالیبی دینی\nسەد حەج و دووسەد عومرە تەوافێکی مەزاری\n\n\nسەد شوکری خوا لازمە بۆ جەمعی موریدان\nخاڵی نییە جێگەیی، وەک ئابادی دیاری\n\n\nئەی نەجمی هونەر، مەزهەری حەق و مەه و خورشید\nلازم نییە وەسفت، لە هەموو لاوە دیاری\n\n\nگەر تالیبی یاری سا ڕوو بکە خورشید\nئەی خالیدی بێچارە تۆ بەم دەردە دووچاری\n\n\nتا تۆزی دەری قاپییەکەی نەیکەیە چاوت\nئەم کێوە کە کانی حەسەدە، ناکرێ چاری\n\n\nفیکرت کە لە ڕێی باری حەسەد ڕێ ڕم و شێرە\nبێ خاوەنە، بێ ڕێگە، لە شەیتانە سواری\n\n\nئەی قافڵە سالار، وەی ئافەتی مەه و خورشید\nتۆ مەرقەدی گەیلانی و پیرانی بوخاری\n\n\nڕەحمێ بکە بەم تاهیری بێچارەیی مسکین\nمەهجووری دڵی، وا لە دونیادا بێزاری"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "مەلجەء و پشت و پەناهێ غەیری لوتفی تۆ نییە", "poem_description": "", "poem_text": "مەلجەء و پشت و پەناهێ غەیری لوتفی تۆ نییە\nگەر ببەخشی وەر نەبەخشی، جان نیسار و چاکەرم\n\n\nتالیبی دیبای شەفاعەت، کەس نییە وەک من بەجان\nبۆ مەتاعی ڕەحمەتی تۆ، ئیمڕۆ من سەودا گەرم\n\n\nنابێ من تەنها لە لوتفت بێ نەسیب و بەهرە بم\nچوونکە فەرمووتە، شەفیع و شەهسواری مەحشەرم\n\n\nنەعتی شاهی ئەنبیا تاهیر کە هاتە سەر زبان\nجیلوە بەخشی زەوقە ئیمڕۆ نەزمەکەی پڕ شەککەرم"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "مەمکوژە جانا بە هیجران، ئەی جەفاکارم وەرە", "poem_description": "", "poem_text": "مەمکوژە جانا بە هیجران، ئەی جەفاکارم وەرە\nتاب و تاقەت چوو بە جارێ، یاری خەمخوارم وەرە\n\n\nبۆچ ئەوەندە ئارەزووت بۆ قەتڵی ئەم بێچارە زار\nکوشتنی ئاشق دریغ مەفەرموو، سەردارم وەرە\n\n\nبولبولی زارم دەناڵم، قەقنەسم ئاگر بە جان\nگا دەگریێم، گا دەسووتێم، یاری غەددارم وەرە\n\n\nخاڵی کوڵمت هەر وەکوو فلفل ئەسووتێنێ دڵم\nکەس نییە دەردم دەوا کا، تۆ بە هاوارم وەرە\n\n\nدڵ لە دووریت ئاگری گرت بەسیە یاری نازەنین\nتۆی عەلاجی دەردی تاهیر زوو بە هاوارم وەرە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "نموونەی ڕوویی تۆیە ماهی تابان", "poem_description": "", "poem_text": "نموونەی ڕوویی تۆیە ماهی تابان\nنەزیری موویی تۆیە ڕەنگی قەتران\n\n\nلە شەکرباری لێوت بێ نەسیب بووم\nبەڵێ، هەر تەنگ ڕۆزین ئەهلی عیرفان\n\n\nبە ماچێکی دەبەخشم گەر کەرەم کات\nجەمیعی خەرج و دەخڵی مۆڵکی بابان\n\n\nبرۆ و ڕۆخسار و زوڵف و لێوی ئاڵت\nشەو و ڕۆژ و هیلال و عیقد و مەرجان\n\n\nبِحَمد الله ئەتۆی ئەمڕۆ بە خووبی\nلە جێی فەرزەندی خاسی پیری کەنعان\n\n\nنە من ماچی لەبی تۆم بوو بە قسمەت\nنە ئەسکەندەر گەیشتە ئاوی حەیوان\n\n\nبە زاهیر کەم دەبەم ئیسمی ویساڵت\nلە خۆفی حاسید و بیمی ڕەقیبان\n\n\nحیکایەت بوو لە توولی زوڵفت ئیمشەو\nهەتا جەمعی ڕەفیقان بوون پەرێشان\n\n\nوەرە تەسلیم کە ڕۆحت با خەلاس بی\nئەتۆش تاهیر وەکوو جەمعی ڕەفیقان"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "نەماوە شاری بابل چاهی هارووت", "poem_description": "", "poem_text": "نەماوە شاری بابل، چاهی هارووت\nلە کوێ خوێندوویە ئەفسوون، چاوی جادووت\n\n\nدەڵێی تۆراوە قیبلەی ئاشقانت\nکە ئەمڕۆ کەچ بووە میحرابی ئەبرووت\n\n\nوەکوو مەرجانی ئاڵە ڕەنگی ئەشکم\nلە تاو ڕوخساری لەعل و لێوی یاقووت\n\n\nمەکە مەنعم لە شەهدی لێویی ئاڵت\nدەزانی خۆ کە کەس ناژی بە بێ قووت\n\n\nعەجەب سیڕڕی لە ئەبرۆتا بەیانە\nموخالیف پێکەوەن هەم تاق و هەم جووت\n\n\nوەرە تاهیر مەبەستە دڵ بە دونیا\nبە زاهیر جوان و، باتین پیر و فەرتووت"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "نەمدی کەڕەتێک تاقە نیگاهێکی عەتا کا", "poem_description": "پێنج خشتەکی لەسەر غەزەڵێکی شێخ ڕەزا", "poem_text": "نەمدی کەڕەتێک تاقە نیگاهێکی عەتا کا\nبەم شاهی و والایییە لوتفێ بە گەدا کا\nلێی دوورە کە یەک ڕەسمی موسڵمانی ئەدا کا\n«ڕۆژێ نەبوو ئەو دولبەرە بێ ڕەحمە وەفا کا\n\nجارێ نەبوو ئەو کافرە شەرمێ لە خودا کا»\n\n\n\nمن کوشتەیی چاوانم و چاوانی لە من ون\nدەرد و ئەلەمیش گشتی بەوە لێم بووە دوژمن\nبۆ چاک و شەفا کردنی ئەم دەردە دەواچن؟ \n«حەیرانن ئەتیبا لە عیلاجی مەرەزی من\n\nلوقمانی ویسالی مەگەر ئەم دەردە دەوا کا»\n\n\n\nکاتێکی کە پێی نایە ڕکێف، تاو لە خەمی مرد\nڕۆیشت و خەم و فیکرمی با دڵ لەگەڵی برد\nئێسکی لەشی من گشتی لە ژێر باری فیراق ورد\n«کارێ کە غەم و دەردی فیراقی بە منی کرد\n\nسەرما بە هەتیو، با بە دەواری شڕی ناکا»\n\n\n\nعاشق کوژ و جەببارە بە دوو دیدەیی کەحلی\nسەد حۆری سەری شۆڕە لە بەر قامەتی نەخلی\nجێی فەخرە لە بۆ دەم، کە ببۆسی کەفی نەعلی\n«دێوانەیە شەخسێ کە بە غەیری لەبی لەعلی\n\nوەک شاهی سکەندەر تەڵەبی ئابی بەقا کا»\n\n\n\nهیجرانی، گەلێ موهلیکە بۆ بەندە وەکوو سەم\nهەم سینەیی سووزانە و هەم دیدەیە پڕ نەم\nزووخاو و خەمی دوورییە، خۆراکمە هەر ژەم\n«تاب و تەبی ئاتەشکەدەیی هیجری وەکوو شەم\n\nنێزیکە منیش واریدی سەحرایی فەنا کا»\n\n\n\nتەنها سەفەرم ڕێگەیی ئەو شۆخەیە، ڕێمە\nزنجیری هەوای عەشقی ئەوە، دایمە لە پێمە\nبەم حاڵەوە پێم سەیرە یەکێ دیکە لە جێمە\n«لەم ڕێگەیە تەقدیریی ئەزەل وا بوو کە ئێمە\n\nپاماڵی جەفا بین و ڕەقیب سەیر و سەفا کا»\n\n\n\nحەتتا لە خەویش دوورە لە من بچمە کەناری\nقەلبی ڕەقی وەک بەردە، نەرم نابێ بە زاری\nتەخمیس و غەزەل زەڕڕەیەکیش نایە بە کاری\n«گیان و دڵ و دین، هەرسێ دەکەم بەزل و نیساری\n\nبێ کامی دڵی من بە لەبی لەعلی، ڕەوا کا»\n\n\n\nئەشقی ڕوخی ئەو یارە منی کردووە ناتیق\nچونکی کە «ڕەزا» شێخەو و هەم شاعیری حازیق\nتاهیر گەلێ پێی خۆشە قسەی شێخێکی سادیق\n«سەر دانێ لە ڕێی ئەشقی ڕەزا، لازمە ئاشیق\n\nبۆ یاری سەر و ماڵ سوپەری تیری قەزا کا»\n\n\n\nڕۆژێ نەبوو ئەم دلبەرە بێڕەحمە وەفا کا\nجارێ نەبوو ئەم کافرە شەرمێ لە خودا کا\n\nحەیرانن ئەتیبا لە عیلاجی مەرەزی من\nلوقمانی ویساڵت مەگەر ئەم دەردە دەوا کا\n\nکارێ کە غەم و دەردی فیراقت بە منی کرد\nسەرما بە هەتیو با بە دەواری شڕی ناکا\n\nدێوانەیە شەخسێ کە بە غەیری لەبی لەعلی\nوەک شاهی سکەندەر تەڵەبی ئاوی بەقا کا\n\nتاب و تەبی ئاتەشکەدەیی هیجری وەکوو شێت\nنەزدیکە منیش واریدی سەحرایی فەنا کا\n\nلەم ڕێگەیە تەقدیری ئەزەل وا بوو کە ئێمە\nپاماڵی جەفا بین و ڕەقیب سەیر و سەفا کا\n\nڕۆح و دڵ و دین هەر سێ ئەکەم بەزل و نیساری\nکامی دڵی من، گەر لە لەبی لەعلی ڕەوا کا\n\nسەر دانێ لە ڕێی عەشق، ڕەزا لازمە عاشق\nبۆ یار سەر و ماڵی سوپەری تیری قەزا کا\n\n«شێخ ڕەزای تاڵەبانی»"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "چەمەن یەک بارە خامۆشە خرۆشی بوڵبوڵان با بێ", "poem_description": "", "poem_text": "چەمەن یەک بارە خامۆشە خرۆشی بوڵبوڵان، با بێ\nدڵ ئەمڕۆ مات و مەدهۆشە خوا فەسڵی گوڵان با بێ\n\n\nئەگەر مەیلت لە سەرمانە چ حاجەت ئابی حەیوانە\nلە لێوی لەعلی جانانە حەیاتی جاویدان، با بێ\n\n\nنەماوە حاڵەت و ژینم لە دەس چوو ڕۆحی شیرینم\nڕەفیقان بێن بکەن شینم سەدای گریە و فوغان، با بێ\n\n\nئەسیری تاری گیسووتم هیلاکی چاوی جادووتم\nشەهیدی تێغی ئەبرووتم دەسا عیسای زەمان، با بێ\n\n\nبیحەمدیللا گوڵی ڕەعنا، شکاندی ڕەونەقی لەیلا\nبڵێن مەجنوونەکەی شەیدا ڕەئیسی ئاشقان، با بێ\n\n\nزەمانە بەزمی ڕەندانە بدە ساقی بە پەیمانە\nلە بەر تەعزیمی مەیخانە بڵێن پیری موغان، با بێ\n\n\nئەلا ئەی ئاشقی مەدهۆش وەکوو تاهیر مەبە خامۆش\nلە بەر سۆزی دڵی پڕجۆش، نەوایی موتریبان با بێ"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "ڕۆژی تەرەب و فەسڵی گوڵ و وەختی بەهارە", "poem_description": "", "poem_text": "ڕۆژی تەرەب و فەسڵی گوڵ و وەختی بەهارە\nیاران گوڵەکەم، کوا کە دەمی بۆس و کەنارە\n\n\nگوڵزاری ئیرەم سوورەتی زیبای قەدی تۆیە\nگۆشەی چەمەن و ڕوویی گوڵ و پایی چنارە\n\n\nبنواڕە لە بۆ حەڵقەیی زوڵفت لە سەری کوڵمە\nدرەفشی درەخشانییە، نیوە شەوی تارە\n\n\nبەو زوڵف و موژەت مەمکوژە هەردەم بە جەفایێ\nجارێ لە تەنافم مەدە، سەد جار لە قەنارە\n\n\nتیری موژەکەت قاتڵە هەردەم بە بەڵایێ\nدایم لە دڵی خەستەدڵان پێکی، چومارە\n\n\nسووتاو و بریندارم و سەودایی و مەستم\nبەو پەرچەم و ئەگریجەو و بەو چاوە خومارە\n\n\nئەو خاڵە لە سەر لێوتە جانا، چییە فەرموو! \nجێی ماچی لەبی تاهیرە نیشانەیی پارە"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "هەر چەندە دەمێکە لە خەما غەرقەیی خوونم", "poem_description": "", "poem_text": "هەر چەندە دەمێکە لە خەما غەرقەیی خوونم\nهەر لەحزە لە دەس جەوری فەلەک مات و زەبوونم\n\n\nبەسراوە بە زەنجیری ئەلەم گەردەنی شەوقم\nمەشهوورە لەناو ئەهلی جیهان شۆری جنوونم\n\n\nئەلفی قەدەکەم ڕاست وەکوو تیری خەدەنگ بوو\nوا خەم بووە ئێستاکە، ئەڵێی، حەلقەیی نوونم\n\n\nمەعشووقە کە وا موونیسی ڕۆژ هەمدەمی شەو بوو\nوەک ئاهوویی ڕەم کەردە لە چنگ بەختی نگوونم\n\n\nدڵ مۆڵکی عەجەم، عەسکەری خەم، لەشکری سالار\nوێرانی ئەکا ئاخری بێ سوودە فسوونم\n\n\nمەرهەم کە شەفابەخشی برینە بە حەقیقەت\nوەک داخی لە سەر داخە، لە بۆ داخی دەروونم\n\n\nوەک داخی لە سەر داخە، لە بۆ داخی دەروونم\nیەکسانە لە لام شادی و خەم، بوون و نەبوونم\n\n\nسەد شوکری خوا مەرکەزی سەد میحنەت و دەردم\nوا تێ مەگە لەم دائیرەیی چەرخە بیروونم\n\n\nتاهیر وەکوو مەجنوون لە خەیاڵی ڕوخی لەیلا\nدێوانە، لە سەحرا و سەراسیمە لە توونم"}, {"poet": "تاهیر کوڕی عوسمان بەگی جاف", "poet_description": "['ناو : تاهیر کوڕی عوسمان بەگی جاف', 'ناسناو : تاهیر بەگی جاف', 'لەدایکبوون : ٢٥٧٤-٢٥٧٥ی کوردی، هەڵەبجە', 'کۆچی دوایی : ٢٦١٧-٢٦١٨ی کوردی، عەبابەیل', 'تەمەن : ٤٣ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/تاھیر_بەگی_جاف\\'>ویکیپیدیا</a>']", "book": "دیوانی تاهیر بەگی جاف", "poem_title": "یاران فەرهادم", "poem_description": "", "poem_text": "یاران فەرهادم... \nجانشین خاس قەوم فەرهادم\n\n\nئەوڕۆ کە فەرهاد پۆشان وە کەفەن\nئەرواش کەرد فیدای شیرین ئەرمەن\n\n\nپەرسا یەک یەک نام، دەروون پڕ دەردان\nبە حاڵ ئەحواڵ هەناسە سەردان\n\n\nقەیس و وەیس و من وە تاقیق خەمبار\nیەکسەر تەعداد کەرد، ئەو ڕوزشمار\n\n\nوات کێ بۆ لایەق پەی مەقام من؟ \nگوم نەبۆ تا حەشر سەودای نام من\n\n\nمن کەر گوزیدە پەی وارس وێش\nسپەردش وە من کاڵای ئێش و نێش\n\n\nشێتی و مەدهۆشی، وێڵ سەر کێوان\nعەزاب دووری دەرد بێ دەرمان\n\n\nبێ خورد و خاو بی سەودای ئیشتیاق\nئاگر هیجران زووخاو فیراق\n\n\nنویسا، نە دەفتەر وە هوون زامان\nیەک یەک پەرێ من هەر چی پێش ئامان\n\n\nوات، یە سەرمەشقەن پەی تۆ بزانی\nئیسمت مەشهوور بۆ فەرهاد سانی\n\n\nیاران فەرهاد مەرد، وە ناکامەوە\nپەرێ ئاخ و داخ، من هەر مامەوە\n\n\nشەرت بۆ چوون فەرهاد، چینیی دەروەدەر\nوێم کەم بە سەرگەرد خاڵان دڵبەر\n\n\nبەڵ وێنەی فەرهاد دێوانەی خودسەر\nنەجات بۆم جە دەست چەرخ بەد ئەختەر\n\n\nیە تاهیر واتەن دەروون پڕ جە خەم\nزامش جە زامی فەرهاد نیەن کەم"}]