[{"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "کورتەیەک لە ژیانی شاعیر", "poem_description": "نووسین: سیروان دیلان (ئەحمەدپوور)", "poem_text": "عابدینی جاف (١٣٢٠-١٣٩٤ زایینی، ٧٢٠-٧٩٧ کۆچی) کەسایەتییەکی گرنگی ئایینی یارسانە کە ھۆنراوەی سۆرانیی لێ بە جێ ماوە. عابدین لە شارەزوور لەدایک بووە و خوێندنی لەلای مەلا ئەلیاسی شارەزووری و مەلا غەفووری شارەزووری تەواو کردووە. دواتر بووە بە یەکێک لە یارانی سوڵتان سەھاک و کاریگەرییەکی گرنگی لەسەر ئایینی یارسان ھەبووە. شێعرەکانی عابدین لە دەورەی عابدیندا تۆمار کراون. \nشێعرەکانی عابدین لەسەر شێوازی کرمانجی ناوین (یا سۆرانی) نووسراون. وەزنی بڕگەیی و زمانێکی ساکاریان ھەیە. زۆربەی شێعرە تۆمار کراوەکانی باسی ئایینی یارسان دەکات."}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "وەرن بەم پەنیە", "poem_description": "نووسین: سیروان دیلان (ئەحمەدپوور)", "poem_text": "وەرن بەم پەنیە... .\nکاکە مەلاگەل وەرن بەم پەنیە\n\nئیمشەو شەیتانم لەی ڕا کەنیە\nبە سحر و جادوو دەورمی تەنیە\n\nچولوسکەی ئاگری بە دەس ژەنیە\nناگە ناو دەمم گڕێ مەنیە\n\nئێستاش زوانم بە سووتەنیە\nلە خۆفی گیانم لەی را چەنیە"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "وەرن بووینن", "poem_description": "نووسین: سیروان دیلان (ئەحمەدپوور)", "poem_text": "وەرن بووینن... \nکاکە مەلاگەل ئیمجار بووینن\n\nمیللەتی ئێسحاق لێمان پڕ کینن\nئەمە دوو جارە جادوو دەنوینن\n\nدیارە کاکەییان بە زۆر دەمخوێنن\nهەقیان بە ئاگر لە ئەز دەسێنن\n\nچارەیکم بکەن گەر موسلمێنن.."}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "وەرن بپێون", "poem_description": "نووسین: سیروان دیلان (ئەحمەدپوور)", "poem_text": "وەرن بپێون... \nکاکە مەلاگەل قوڕ بۆم بپێون\n\nئیمشەو ئبلیسم بۆ وە فرێون\nوە دەستی ئاگر چولوسکەی پێون\n\nهەر وەکی ئافات، بای خەرمان شێون\nدین و ئیمان لێم کردگە ون"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "چارەم نەماوە", "poem_description": "نووسین: سیروان دیلان (ئەحمەدپوور)", "poem_text": "چارەم نەماوە... \nکاکە مەلاگەل چارەم نەماوە\n\nدمم پڕ خوێنە، جەرگم بڕاوە\nمەغزم ڕشاگە، ئەستۆم [١]  شکاوە\n\nبەری چاوم تاریک، دوودی سیاوە\nئاخربۆ ئەوان دەیکەم داو داوە\n\nپیر موسا داود بنیامین ناوە\nهەرسگ وەک ستوون دام لە بەرچاوه\n\nجارێک با بنێم چاوم لە خاوە\nبزانیم ئەنجام کام دین حساوە\n\n\n١. دەسنۆم"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "نزیر و شافە", "poem_description": "نووسین: سیروان دیلان (ئەحمەدپوور)", "poem_text": "لە وڵامی مەلا نەسوورە\n\n\nنزیر و شافە... \nوەرن مەلاگەل نزیر و شافە\n\nدیوانێ بکەین وە شەرعی مافە\nمەیکەن وە کۆمەک لە چوارئەترافا\n\nیەک یەک لە گەڵما هەڵکەن کلافە\nبزانیم کام دین وەکی شیرسافە\n\nدیارە دینی یار پاکو بێ لافە\nلە ناو کاکەییان هەفت قولەی قافە\n\nسایەی یەک قولەی لە ئەز مەعافە\nمنیش کەوتمەناو هەڵقەی تەنافە\n\nپێم مەعلووم بوگە، جووقەی جوغرافە\nوەرن بوێژن هەر کام هەڕافە\n\nوازدەن لە قورئان، مێژن، گەزافە\nمابەین ڕاستی قەوڵ خەلافە\n\nوەر نە گشت دەیدەم بە ئاوی تافە\nدەچمە لای ئسحاق نووری ناو جافە\n\nئێوە بمێنن وەی دلێ زافە\nحوسەین بەهای، بۆتان سەڕافە\n\nبتانخاتە قەوڵ ڕای عرفان بافە\nچونکە خەفانتان لەو خوێن و کافە\n\nئاخر دینتان بی وە زەرافە [١] \n\n\n١. کونی دیوار"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "نەسوور نەدراوە", "poem_description": "نووسین: سیروان دیلان (ئەحمەدپوور)", "poem_text": "لە وڵامی مەلا نەسوورە\n\n\nنەسوور نەدراوە. \nجارێ وە تواو ئیزنم نەدراوە\n\nچواریەکی سایەم لە سەر نراوە\nئەوەڵی مایەم لە شیر ڕژیاوە\n\nبارم لە پردی ئێوە پەڕاوە\nهێمان قەواڵەم مۆر نەکراوە\n\nزات نەبوگە سوار فیل وراوە\nمێوان پێم دەوێ، موسێم حەساوە\n\nپیر موسا وەزیر دەفتەر فراوە\nدەسگیریم دەکا، ساحب چراوە\n\nبەحرم مەوج دەدا لەو سەر سراوە\nتوخمی کردارم، گشتی بەرئاوە\n\nئاوی دەریاکە بێخی هەراوە\nئێوە گشتتان ڕیشەی مراوە\n\nچاوتان کۆرە، پڕی تۆراوە\nسارە دەکەم جەنگ، دینتان خراوە"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "دایکە وا نیە", "poem_description": "نووسین: سیروان دیلان (ئەحمەدپوور)", "poem_text": "لە وڵامی نەرگزەی مەلا شوکری\n\n\nدایکە وا نیە... \nئی هەرفە مەیژە، خوشکە وا نییە\n\nئەمن ئێسحاقم، بە خودا دییە\nلە دیوان، بنیام بۆم ڕەجا چییە\n\nشەیتانم جاگیر شای ئێسحاقیە\nبۆیە شێت بووگم، سوورم شادییە\n\nعیشقی شەیتانم بۆیە سەباقیە\nکتاوم لە لای بێ وەفا بییە\n\nسنی بە دەستم بوویە فانیە\nداودم ڕەهبەر لە ئەز ڕازییە\n\nمۆستەفام دەکا بە تیر بازییە\nئەزازیل مووسا نوخت ئەندازییە\n\nمیوانم بووگە، وە من سازییە\nچوار مەلەکەی عەرش هەفت شیرازیە"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "دایکە خەتی دا", "poem_description": "نووسین: سیروان دیلان (ئەحمەدپوور)", "poem_text": "لە وڵامی نەرگزەی مەلا شوکری\n\n\nدایکە خەتی دا... .\nخۆشکە دەنووڕم ئەز بە خەتێ دا\n\nوە پەرەی قورئان وە ناو ڕەتێ دا [١] \nهەم پیر و پادشا نووسراگە لێدا\n\nلە عشقا ئەز دیدەم بە شەتێ  [٢] دا\nبا مەلا و فەقێ نەنوڕان پێدا\n\nبۆیە ناخووسێم لە ناو ڕوودێدا\nدەشێنم پرشنگ لە وەر ئەستێ دا [٣] \n\nبنیام ساقی، خۆی وە هەر کەسێ دا\nشێت دەبێ لە عشق لە بەر ویێ دا [٤] \n\nوەک ئەز ڕسوایە لە ناوی دێ دا\nتۆیش شەیتان بگرە وە عاقڵیدا [٥] \n\nنوورت بوارێ وە درەختێ دا\n\n\n١. ڕەت\n٢. دەریا\n٣. ئاسنی ئاور کردنەوە، ئاستیندا\n٤. بەرپێدا، دوور و نزیک\n٥. بکەرەوە عاقیدێدا"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "گڕ لە دەروونە", "poem_description": "نووسین: سیروان دیلان (ئەحمەدپوور)", "poem_text": "لە وڵامی نەرگزەی مەلا شوکری\n\n\nگڕ لە دەروونە... \nشەوقی شەیتانم، گڕ لە دەروونە\n\nعیشقی تۆم لە لا پووشی هەروونە [١] \nئەزیش وەک بالوول دانەندەی دوونە\n\nدەرچووم لەو جێگە مایەی فنونە\nئەزیش گووزەشتم لەم چەنوو چوونە\n\nسایەی ئەزازیل هەر چوار ستوونە\nبووگە وە زاخاو ئەم گۆشت و خوونە\n\nوە ئکسیرەوە سەرف وە ئاڵتوونە\nبە یاران کردم کفری قاروونە\n\nچرام لە تاریک بۆ رەهنموونە\nلە تووز دەرچووم کۆی تەم و توونە\n\nخوشکم تۆش دەرچۆ لەم ڕێی زەبوونە\nبچین بۆ ناو یار، دینیان بتوونە\n\nئا تۆ ناوینی ئەم چەشمەی ڕوونە؟ \nپێت دەدەم خەوەر، نەزم و قانوونە\n\nلە ئاخر یەقەم نەگری وەنوونە\nدەینت وە گەردن خۆت لەم گەردوونە\n\n\n١. شوێن پێ"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "مەلالینه وەرن بێژن شەرعێ بێ بوغز و کەدەر", "poem_description": "نووسین: سیروان دیلان (ئەحمەدپوور)", "poem_text": "لە وڵامی نەرگزەی مەلا شوکری و مەلا نەسورە\n\n\nمەلالینه [١]  وەرن بێژن شەرعێ بێ بوغز و کەدەر\nکاشفی مەعنی کەین سوورەی قورئان ئایەتی ئەنوەر\n\n(إنا بدلنا هوه جلود بعدا غير له جلود)\nیەعنی لەم پووسته دەچم بۆ پوستی دیگەر\n\nبۆچی شەمس ئێواره بە مەرگە، سوبحێ زندە دەوێ\nئەوە شیوەی دۆنای دۆنه ئەم بەر و ئەو بەر\n\nنوسراوە (خلقنا الانسان و من صورتة)\nیەعنی من لەم سوورەتی خۆم خوڵقاندوومە بەشەر\n\nنووسیاگە (ان الله انزلنا للبشر)\nیەعنی خۆم خودامو لە جامەی ئینسان دەکێشم سەر\n\nبە ئایەتی (انا انزلنا هو فی لیله القدر و ما ادراکه)\nیەعنی کەس نازانێ لەی سەرە خەبەر\n\nیەعنی بە شەوی تاریک دادەبەزم بەو کیسوەتی بەندە\nشەوی تاریک یەعنی چاوتان کۆرە نەزەر\n\nخوا ئێسحاقه و شاهێ غولامان وا لە جەمێ مێردان\nشام بەرزەملی دیوانه و نویرێ لە ئەخزەر\n\nبنیامەکە جبرەئیل ساحبی بورهان\nپیاڵە دەری مێردان وا لە جەمی کەوسەر\n\nداودم یارە و ڕەهبەری یاران\nئیسرافیل عەرشو سوورە له مەحشەر\n\nمیکائیله پیر موسا سەبتی بە دەسته\nنووسەندەی سابقی یاران، ساحب دەفتەر\n\nعزرائیلە ئبلیس ئەوە قابزی ئەرواح\nناوی موستەفایە تیری لە ئەسپەر\n\nئیمجار چی دوێژن دینتان سوودی نەماوە\nگشت بێنه دوونی من، شەیتانه پێغەمبەر\n\nدینی کاکەیی پاکە و بێ کینە و دەغەل\nئەم زەهرە وەجێ بێڵن وا لەوێ شەهد و شەکەر\n\nئەو وەختە کە مەحشەر بێ، یاران شادی دەکەن\nئێوە دەبەن بۆ نار، بۆ چۆپی و چەمەر\n\n\n١. مەلایینە، مەڵاگەل"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "میکائیله پیر موسا سەبتی بە دەسته", "poem_description": "نووسین: سیروان دیلان (ئەحمەدپوور)", "poem_text": "میکائیله پیر موسا سەبتی بە دەسته\nنووسەندەی سابقی یاران، ساحب دەفتەر\n\nعزرائیلە ئبلیس ئەوە قابزی ئەرواح\nناوی موستەفایە تیری لە ئەسپەر\n\nئیمجار چی دوێژن دینتان سوودی نەماوە\nگشت بێنه دوونی من، شەیتانه پێغەمبەر\n\nدینی کاکەیی پاکە و بێ کینە و دەغەل\nئەم زەهرە وەجێ بێڵن وا لەوێ شەهد و شەکەر\n\nئەو وەختە کە مەحشەر بێ، یاران شادی دەکەن\nئێوە دەبەن بۆ نار، بۆ چۆپی و چەمەر"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "مەلالینە مەکەن شەرع ناوی وە زۆرداری", "poem_description": "نووسین: سیروان دیلان (ئەحمەدپوور)", "poem_text": "مەلالینە مەکەن شەرع ناوی وە زۆرداری\nمەچنه سەر قەولی عینادی، ئەهلی کوفاری\n\nوەها ئێوە دەڵێن الله صمد كفوا أحد\nخوا ناوێ لە کەس کەس ناوێ لە ئەو ئیزهاری\n\nساوایێ خودا بەد قەلبه و چێهرە ناشرین\nلە ڕووی نایا بە کەس خۆی بکا ئاشکاری\n\nتاکەی پنهانی دەکا ڕەنگ، لەو ژێرێ نقاب \nخۆ شەمشەمە کۆرە نییه بەو شەوی تاری"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "یام جوانه و ناوێرێ بە کەس ڕەنگ بنوێنێ", "poem_description": "نووسین: سیروان دیلان (ئەحمەدپوور)", "poem_text": "یام جوانه و ناوێرێ بە کەس ڕەنگ بنوێنێ\nنەوا بسێنن لێ چەن بۆسه بە غەدداری\n\nخۆفی لە کییەو بۆچی نایەتە ڕووی دونیا\nئەو خالقی خەلقە و ساحبی هەژدەهەزاری\n\nوەها دەیتو و دەچێ، دوو ڕەنگ نازانێ بە ڕەنگی\nشێخ و ملای کردگە وێڵ بەو ئەفسانەی مەککاری\n\nمەکر و مەکرنا مەکری کبار، نووسراوە لە قورئان\nیەعنی کاروانچییه گ پێچ ڕاگەم ناڵم نییه بسماری\n\nبه هەفتاد و دوو دین دەنوێنم حیلە بسیاری\n\nمەلاگەل ئێوە کە کۆرن نیتانه خەوەر\nحەقیقەت ئێسحاقە، خوا وا لە جەمێ یاری\n\nهێندە کە من کردم قەتلی تایفە بە ناحەق\nشوکرانه بە ئسحاق دەبێ دەرچووم لە گوناهکاری\n\nلەو سەنگین خەوە بێدار بووم لەم شەوی تاره\nمایەی پیرموسیم لە سەرە، کەوتمە ڕەسگاری\n\nڕۆحم وە فیدای ناموەرێ پاکدامەن و پاکە\nلەو جەمێ شا نیشتگن وە ئەرکان، خەم گەردەن لاری"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "مەلاگەل ئەوسا جامی ئەلەست قالو بەلا بوو", "poem_description": "نووسین: سیروان دیلان (ئەحمەدپوور)", "poem_text": "لە ووڵامی مەلا غەفوور\n\n\nمەلاگەل ئەوسا جامی ئەلەست قالو بەلا بوو\nکەس دەنگی نەکرد شەیتان ساحب سەڵا بوو\n\nلەو سوختەی شەهپەڕی بنیام مایەداری ئەرز دەکا\nمایەی قووەتی دونیا سیم و تەڵا بوو\n\nئێوەن مللەتی قیل و قال بێ بەشی باقی\nکاکەیی ڕۆژی ئەزەڵ دۆستی ئیللا [١]  بوو\n\nساحبێ شەرت و بەزمن وە قەوڵی قەدیم\nحەق بۆ ناوی ئەوان هەر مبتەلا بوو\n\nسەر سککەی دین دوو هەفت بۆ جەمی یار\nلەو جامی بەڕەب چلتەن بە جەللا بوو\n\nئایەت کە دەڵێ خەیر و شەڕمەن ئەڵا\nمەعلوومە خودا شەیتانه، بەرەڵا بوو\n\nئێوە دەڵێن شەیتان مللەتی خۆی سەند لە خوا\nساوابێ لە گەڵ ئەو شورەکائی فلا بوو [٢] \n\nلەعنەتی حەق هاتگە بۆ کازب و فاسق\nئێوە کە هەر دووگی دەکەن لەعنەت بە مەلا بوو\n\nبە درۆی ئێوە ڕەسوول چل ژنی هەبوو\nئەوە بۆ خۆتان خۆشی دەکەن کە وەها [٣]  بوو\n\nتا ئەو ڕۆ کە مرد غەیرەتی ئێوەی خوارد\nفەرزەندانی وە تێغتان هەم بە تەقەلا بوو\n\n\n١. ئی لا، ئەڵڵا\n٢. یانی هاوبەش بوون\n٣. حەلا بووش هاتووە"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "ئێوە عەلیتان کوشت چەن بە کەرامات بوو", "poem_description": "نووسین: سیروان دیلان (ئەحمەدپوور)", "poem_text": "ئێوە عەلیتان کوشت چەن بە کەرامات بوو\nڕەواج کەرێ دین، ساحب تێغی موجەللا بوو\n\nسابەس بێن و حەیا کەن ئەی قەومێ سەگان\nئەر گەور بووایه ئێستا کە بە ئەیوەڵا بوو\n\nهەم عەلی ئسحاقە وا لە جەمی یاران\nپەیغەمبەری لایە و لێتان بە تەوەللا بوو\n\nئەوسا کە سرشتبوو ئەو قاڵبی ئایەم\nقەبزەی زەردە گڵی پاک تەخڵیت بەخلا بوو\n\nئەز لەو زەردە گڵم پالفتەی والا بووم\nئێسته کە جیا بووم جەمی یارم تەسەلا بوو\n\nکازبی مەیژن وەی ساختەی عوسمان\nلسانم بە کەلامی یاری بەرەلا بوو\n\nعابەدین چاوەشی دیوان عابدی ئسحاق\nنوسەیر بووگم لە مەدینه عەلیم حوببوڵا بوو\n\nدینی یار تەمەلەی خشتی قیامەت\nدینی ئێوە لە دونیا خارە تۆهەلا بوو\n\nلێم بین ئەم حەرفانه کە ئەز دوێژم\nئسحاق خالقی حەق ئەقدەمی بیسمیللا بوو\n\nشەیتان جەدی قەدیم یەعنی کە پەیغەمبەر \nبنیام تیغ خوردەی ئیبراهیم خەلیلەڵڵا بوو"}, {"poet": "پیر عابدینی جاف", "poet_description": "['ناو : عابدینی جاف', 'لەدایکبوون : ٢٠١٩-٢٠٢٠ی کوردی؛ شارەزوور', 'کۆچی دوایی : ٢٠٩٣-٢٠٩٤ی کوردی', 'زانیاری زیاتر : <a href=\"https://ckb.wikipedia.org/wiki/%D8%B9%D8%A7%D8%A8%D8%AF%DB%8C%D9%86%DB%8C_%D8%AC%D8%A7%D9%81\" target=\"_blank\">ویکیپیدیا</a>']", "book": "دیوانی پیر عابدینی جاف", "poem_title": "سەرچاوەکان", "poem_description": "نووسین: سیروان دیلان (ئەحمەدپوور)", "poem_text": "دیوانی سەرەنجام تەییب تاهیری\nنامەی سەرەنجام، سدیق بۆرەکەیی\nدەستنووسەکانی یاری"}]