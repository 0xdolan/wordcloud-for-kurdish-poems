[{"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "نەردی ئەشق", "poem_description": "", "poem_text": "من لە نەردی ئەشقی خۆم و تۆ کزم\nتۆ براوەی ئەم قومارەی، من گزم\n\nهەر لە سەر دەم جووت یەکی چاوت کە هات\nشەشدەری کردم منیش مۆرەم نەهات\n\nداشەکانی ئەشقی خۆم بۆت کردەوە\nتۆش هەمووت کوشتن بە غەمزە و زەردەوە\n\nتۆ هەموو هەوڵت لە من دەس گرتنە\nهەوڵی من دەستێک بە داوێن گرتنە\n\nبەختی تۆ بەرزە و هەموو هەرجووت شەشە\nوەک یەک و دوو هاتنیش، بەختم ڕەشە\n\nهەوڵی تۆ ماڵ کردنە، خاڵ گرتنە\nهەوڵی من لای ماڵی تۆ ماڵ گرتنە\n\nتاقە داشێکم لە لای تۆ نووستووە\nچەندە لام خۆشە کە ڕێگات بەستووە! \n\nخۆم ئەزانم تا بەیانیش کایە کەم\nنیمە * ئێقباڵ* و لەخۆڕا سووڕ ئەدەم\n\nدڵ لە دوایی و مانەوەم بەو بۆنەیە\nئەشقی من ناسۆر و دەردی کۆنەیە"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "ئامێزی خەم", "poem_description": "", "poem_text": "نەکەم ئیتر لە بەر خەم چۆکێ دادەم\nخەمی تۆیە بە شادی و خۆشیی نادەم\n\nنەبوونیت، دەردی دووریت و کزەی خەم\nبەجامێ مەی، بەدەنگی نەی بەبادەم\n\nشەوانە، شەرتە بۆ گۆڕینی حاڵم\nلەئامێزی خەمی تۆ دا هەدا دەم\n\nلە سووچی خەڵوەتی بیرو خەیاڵا\nبە لافاوی وشە تەنیایی ڕادەم\n\nلەچاوی پڕ لە لۆمەی خەڵکی بێ عار\nلەشی زامار و بێ تینم وە لا دەم\n\nبەخەڵکی چی ئەتۆ بۆم بێ وەفا بووی؟ \nکەتۆی ئامیانی ئەشق و هەستی سادەم\n\nلە من بەس ئەو خەیاڵەی کاتێ هاتی\nبڵێم من ڕادەمووسم، بێژی ها دەم"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "کۆلاژێک لە ماملێ بۆ ماملێ", "poem_description": "بۆ مامۆستا محەمەد ماملێ", "poem_text": "لە ڕێبەندانی هیجری تۆ &#39;هەواری خاڵی&#39; غەوغا بوو\nهەموو بازاڕ و &#39;شاری دڵ&#39; کەوا بێ شەوق و سەودا بوو\n\n&#39;بەهار خۆشە&#39; نەپاش کۆچت، نە پاش زستانی ژینی تۆ\nنەسەیران و نە حەیران ما، نە قاسپەی کەو لە شینی تۆ\n\nبەڵێنت گرت لە دڵدارت بەرەو جێژوانی هەرمان چووی\nبە داخن&#39;دەستەیی ئاشق&#39; بە &#39;رێبوار&#39;ی لە دەسمان چووی\n\nدەمێک ساڵە کە &#39; لەیلا &#39; کەت بەهیوای کاغەزی تۆیە\nقورینگان هات و چوویانە، گوڵاڵە سوورە بێ بۆیە\n\nلەپاش دەنگت نییە دەنگێ بکا باسێ لە &#39;هیجری یار&#39;\nنەوایێ خۆش بلاوێنێ دڵی سەد عاشقی خەمبار\n\nمەخابن سەد مەخابن وا کە پیری ئاشقان ڕۆیی\nکە دەنگی ( هێمن)و (گۆران) و (ئاوات) ی دڵان ڕۆیی\n\nئەگەر چی پاشی کۆچی تۆ لە دڵمان شادمانی چوو\nفوغان بوو، ناڵە بوو، خوێنی جگەر بوو، دیدەیی تەڕ بوو \n\nبەڵام دڵخۆش بەوەین گیانە، بە حەوسەد کۆرپە گۆرانی\nلەباوش بیری یارانی، لەدڵ ناچی، لە لامانی"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "دەردی دابڕان", "poem_description": "", "poem_text": "چاوبازەکەم! \n\nبەڕۆیشتنت\nهێلانەی دڵ خاپوور کرا\nئەو هێلانە وا بالندەی ئەشق وئەوین \nچڵ بەچڵی \nبە چرکە چرکەی کاتی لاوی خۆی دایڕشت و\nبەهێزی تامەزرۆیی تۆ و\nبیرو یادی چاوەکانت \nچاوەدێری لێ کرد\n\nئەی بارانی بەهارانم! \n\nدووریت، داری بەساڵا چووی هەستی منی وشک کردووە و\nهەر ڕیشکە ڕزاوێکی ناو خاکی یادی تۆی لێ بەجێ ماوە\n\nئازیزەکەم! \n\nوا تێنەگەی بەڕۆیشتنت هەموو شتێک لەبیر ئەچێ. \nتازە دەردی دووری تۆ هەر وەک تیرێک لەدڵ ئەچێ\nتازە بێ خەویەکانی شەو درگای چاوم پێ ئەگرێ\nتازە ئەسپی خەیاڵم لێ یاخی ئەکرێ. \nتازە ئاگری یادی تۆ گشت باخ وگوڵزاری وشە و شێعری من ئەسووتێنێ. \nلەکزە بای نەبوونی تۆ دا مێشکی ئێسکم ئەزریکێنێ\n\nنازانم بۆ وا بیر ئەکەی؟ \nلە جێ ژوانی بێ تۆیی دا\nدڵم بێ ئێش و خۆرپەیە\nبێ ترپەیە\n\nدەردی دابڕانی تۆیە \nبۆیە \nئاوا کش و ماتە... ."}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "هەوای گریان", "poem_description": "وەرگێڕانێکی ئازدە لە سەر شێعری هوای گریە، شاعیری فارس خاتوو سیمین بێهبەهانی", "poem_text": "گیراوە پڕ خەمە دڵ، گریانە مەرهەمی من\nناناسێ هیچ شوێنێ بێجگە لە شەو، شەمی من\n\nنامۆیە باخ وگۆڵشەن بۆ تەیری هەست و یادم\nکە ڕووی لە خەم کراوە، چاو و دڵ و دەمی من\n\nلای کەس نییە دڵی من، نیشە لە لام دڵی کەس\nلەسەر شەپۆلی ژیندا خۆ ڕا ئەدا گەمی من\n\nئەوەی کە دوورە ئێستا، بە دڵ نزیکە لامە\nئەوەش کە لامە ئێستا دەردە نە مەرهەمی من\n\nنیم چاوە ڕوانی یارم، جام و دەفر شکاوم\nنە مەی هەیە نە ساقی کە تەڕ بکا دەمی من\n\nبوونم چ بەرهەمێکە؟ نەبوونم ئەستەمێک بێ؟ \nهۆی مان چییە؟ کە دەردە ژیانی پڕ خەمی من\n\nئەستێرەکانی ژینم حەشاردراوی هەورن\nگیراوە پڕ خەمە دڵ، گریانە مەرهەمی من. \nگیراوە پڕ خەمە دڵ، گریانە مەرهەمی من\nناناسێ هیچ شوێنێ بێجگە لە شەو، شەمی من\n\nنامۆیە باخ وگۆڵشەن بۆ تەیری هەست و یادم\nکە ڕووی لە خەم کراوە، چاو و دڵ و دەمی من\n\nلای کەس نییە دڵی من، نیشە لە لام دڵی کەس\nلەسەر شەپۆلی ژیندا خۆ ڕا ئەدا گەمی من\n\nئەوەی کە دوورە ئێستا، بە دڵ نزیکە لامە\nئەوەش کە لامە ئێستا دەردە نە مەرهەمی من\n\nنیم چاوە ڕوانی یارم، جام و دەفر شکاوم\nنە مەی هەیە نە ساقی کە تەڕ بکا دەمی من\n\nبوونم چ بەرهەمێکە؟ نەبوونم ئەستەمێک بێ؟ \nهۆی مان چییە؟ کە دەردە ژیانی پڕ خەمی من\n\nئەستێرەکانی ژینم حەشاردراوی هەورن\nگیراوە پڕ خەمە دڵ، گریانە مەرهەمی من."}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "بۆ کرماشان", "poem_description": "بەبۆنەی بوومەلەرزەی پارێزگای کرماشان. ساڵی ١٣٩٦ هەتاوی", "poem_text": "بۆچی بگریم؟ ئەو هەموو خەمخۆرە بزێوە\nوان ڕوو لە وڵاتی بێستوون گشتی بەڕێوە\n\nوا لەرزی دڵی ئەزگەلە و قەسر و سەری پێڵ\nجێ پێی دەغەز و درزە لە هەوراز و نشێوە\n\nهەرچەن هەموو ماڵان وشەقامی شەق و زامە\nوەستانی مرۆڤی هەرەبەرزی وەکوو کێوە\n\nڕووخان نەبووە هۆی ورەبەردان لە دڵی کەس\nئەی خۆری هومێد! بۆ گەلی چەوساوە دە بێوە\n\nپاڵپشتی، کۆمەک، یاری دەریی خەڵکی وڵاتم\nدەرمانی هەموو زامە لە هەر شار و لە دێوە\n\nناترسێ لە ئەنفال و ڕمان و شەڕ و کوژران\nکورد داویە بەڵێن تا دەمی مردن ها بەپێوە\n\nئەم خاکە ئەگەر جارێ بەقین بێت و بلەرزێ\nناگۆڕیێ بە جەننەت، کە لە دڵ گەوهەر و زێوە\n\nدڵ ڕوونە، کە کورد بەم هەڕەشە ناچێ لەمەیدان\nڕۆژانیی نوێی یەک لە دوای یەک ها بەڕێوە.... ."}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "زەم نەبێ", "poem_description": "", "poem_text": "دەردی دنیا دەوری گرتم تاکوو بەزمم کەم نەبێ. \nشادی ون بووی ناو ژیانمە، نیمە دۆستێک خەم نەبێ. \n\nئاسمانی بیر ویادم نەیبووە خۆری ئومێد. \nقەت نەبوو تیشک و بروسکێ غەیری هەور وتەم نەبێ. \n\n&#39;خانی&#39;ی دەورانم لە کوێیە تا بهۆنێ ئەشقی من\nباهەموو چیرۆکی ئەشقێ باسی&#39; زین و مەم&#39; نەبێ. \n\nکوانێ&#39; شیرین&#39;، کوانێ&#39; لەیلا&#39;، تا ببینن یاری من\nناکرێ یارم ببێ و ئەنگووست لە نێوی دەم نەبێ! \n\nیاری من چەن جوانە ئەونەیش ئەهلی جەورە و زاڵمە\nزۆری دانا ماڵی ئاوا، هیچێ غەیری خەم نەبێ. \n\nشین و واوەیلامە شەو، گەرچی&#39; وەلی دێوانە&#39; نیم\nدائەنیشم دەستەو ئەژنۆ، نامەوێ با شەم نەبێ. \n\nڕایپەڕاندم خورپەیی شێعرێ لە بۆ هۆنینەوە\nنەک هەر ئەمشەو مابێ عومرم، نەک بەیانی دەم نەبێ؟ \n\nهاتە گوێم بانگی بەیان، هاودەنگ سرووشێ پێی وتم: \nبەسیە &#39;ئێقباڵ&#39; ئاهـ وناڵە، با لە یاریش زەم نەبێ"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "دوو پەنجەرە", "poem_description": "", "poem_text": "دوو پەنجەرە دوو دیوار\nیەک لەم سەر و یەک لە خوار\n\nئەم لەمبەری کۆڵان و\nئەو شانی لە حاستی دار\n\nڕۆژان و شەوانی زۆر\nبژمێری هەموو ڕێبوار\n............... .\nڕۆژێک کە کۆڵان وەک\nشەو خەوت و نەما هاوار\n\nئەم پەنجەرە تێڕوانی \nبۆ هاودەمی بێ ئازار\n\nدی، ئەو کە لە پێش ئەمدا\nچاوی لەمە بۆ دیدار\n\nبۆ ماوەیێ هەر دوو یار\nتێکەڵ لە حەزێ نەدیار\n\nتێر ماتی تەماشا بوون\nبزڕا ڕەگی وشکی دار\n\nلەرزاندی هەموو جەستە\nشەق بوون تەبەق و بزمار\n\nچرکاندی لەشی هەردوو\nخنکاندی لە ناخ هاوار\n\nئەم هەستە کە نامۆ بوو\nکرد بوونییە گێژ و هار\n\nسەریان لەمە سووڕمابوو\nخورپەی دڵ و جەستەی دار؟ \n................... .\nبەم چەشنە هەموو ساڵێ\nدوو پەنجەرە بوون ئازار\n\nهەر بوو بە ڕوانین کار\nدیدەی ئەم و چاوی یار\n\nبەم ڕەوتە زەمەن پەڕ بوو\nتا ڕۆژێ درا بڕیار\n\nهێنایە دەرێ وەستا\nدوو پەنجەرە کۆنی دار\n\nجێی ئەم دوو پەرێشانە\nدریان بە نوێی بازار\n\nجەستەی دوو ڕفێقی دوور\nلای یەک، وەلێ چەوت و خوار\n\nبۆ ماوەیێ هەسیان کرد\nبێ ئێشە لەشی بیمار! \n\nهێور وەکوو دوو منداڵ\nخەونێ چووە چاوی دار\n\nلەو خەونە ئەیانبینی\nئامادە کران بۆ کار\n\nدریان بە هونەرمەندێ\nبۆ پەیکەرەیێکی دار\n\nئەو دەستە هونەرمەندە\nکرد بوونییە هێمای شار\n\nگێڵاسێ شەرابی کۆن\nئاڵا بووە دەوری مار...... ."}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "هاواری ئەوین", "poem_description": "", "poem_text": "سەر بنێ سەر سینەکەم تاکوو ببیسی دەنگی ژین\nدەنگی ترپەوهێزی ئەشق ودەنگی هەستێ پڕلە تین\nدڵ بە هەر لێدان و گرمەی لەرز ئەخاتە سینەوە\nتا بگەینێتە گوێی تۆ داد و هاواری ئەوین"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "ئاسمانی خەیاڵ", "poem_title": "لە دووی تۆ", "poem_description": "", "poem_text": "‏پەپوولەم بۆ گولی رۆخسار و رووی تۆ\nمەلی بێ خان و لانەم هەر لەدووی تۆ\nلە شەو گاری خەمم و بێ تۆیی خۆم دا \nدڵم سەودا سەر و ئەگرێ گڕووی تۆ"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "خەونی چارلی", "poem_title": "ئافرێنەر", "poem_description": "نووسین: ناشناس", "poem_text": "کاتێ کە هەرمان لە پێش هەموو بوون\nنەخشی چاوی تۆی ئەدا بە گەردوون\n\nنەغمەی سرتەی تۆ لە گوێی کەشکەڵان\nهەزار ئەستێرەی ئەخستە سووتان\n\nلە پێش تریفە و پێش لە خۆرەتاو\nگزینگی زوڵفت ئەیدا لە شەتاو\n\nشەو مانگی نەبوو، تاریک و تەنیا\nهەتا لە ڕووی تۆ مانگ هاتە دونیا\n\nدەریای بێ شەپۆل، لەیلان و مەردا\nبە پێکەنینت هاتنەوە سەما\n\nبە دەنگی نەرمت، لای لایەی گەرمت\nپاییز چووە خەو لە ئاستی شەرمت\n\nهەستی تۆ نەبێ دونیا دەیجوورە\nهەموو وەرزی ساڵ زستانێ دوورە\n\nبۆ دونیا تینی، خودای ئەوینی\nئەی ئافرێنەر! دیارە تۆ ژینی\n\nبەهار کچی تۆ هاوین کوڕی تۆ\nدونیا دەسووڕێ لە سەر سووڕی تۆ\n\nهونەر بۆ تۆیە، ژیان بە تۆوە\nگەشانی دیوە عالەم بە خۆوە\n\nبمێنە کە تۆ هەتایی دونیای\nئەتۆ ناسکتر لە هەستی خودای\n\n\nلەیلان: بیابان و سراب\nمەردا: مردە و کنایە از بیمار رو بە مرگ\nدەیجوور: تاریکی مطلق\nئافرێنەر: آفرینندە"}, {"poet": "ئێقباڵ محەمەدی", "poet_description": "['ناو : ئێقباڵ محەمەدی', 'لە دایکبوون : ٣١ی پووشپەڕی ٢٦٧٠ی کوردی، سەقز']", "book": "خەونی چارلی", "poem_title": "بارانی هەست", "poem_description": "نووسین: ناشناس", "poem_text": "من ئەو بێ کەسەی ناو خەیاڵاتی تۆم\nکە هاتووم و بێ چار و ئاوات ئەڕۆم\nبۆ چەن حەسرەت و ئارەزووی بێ سەمەر\nپەڵەی هەوری هیوات ببارێنە بۆم\n\nتۆ تیشکێ بۆ سەرمای نساری دڵی\nتۆ بارانی هەست و دەماری دڵی\nتۆ یەک ئاسمان خۆشەویستی و حەزی\nتۆ مەستیی و شەراب و قوماری دڵی\n\nتۆ هێزی ئەوینی کە دڵ سەرکەوێ\nتۆ هێڵی ژیانی کە دەردی نەوێ\nتۆ مەوجی، سواری، گزینگی وەفای\nتۆ ئەو ڕابەرەی وا لە پا ناکەوێ\n\nبە چاوت هەتا کەشکەڵانم ببە\nبۆ دیدارێکی بەر بەیانم ببە\nببە تاکوو ناخی شەوی بێ هەتەر\nبە ئامێزی خۆت پاسەوانم ببە"}]