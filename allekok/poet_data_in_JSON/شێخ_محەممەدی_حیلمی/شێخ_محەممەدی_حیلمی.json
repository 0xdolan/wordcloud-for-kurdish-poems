[{"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "مارف لە دنیا وەکوو مامە بە فاڵ بی", "poem_description": "بۆ میرزا مارف", "poem_text": "مارف لە دنیا وەکوو مامە بە فاڵ بی\nجێی لۆمەیت ئەگەر پڕ عەقڵ و کەماڵ بی\n\n\nناوێ بەد فیعل بێت و تاوێ مەست و خەیاڵ بی\nبە هونەرە ئەگەر وەک ڕوستەمی زاڵ بی\n\n\nبەدکار و پڕ لەعنەت بەد فەساڵ بی\n\n\nمارف چیتە لە حیلمی وا دیارە ئەتخورێ\nتۆش وەکوو مامە وەها دیارە\n\n\nبۆ ناو چەمیش پیشەتە وەک\nبۆ ئیشی نابەجێ هەمیشە بارە بەری\n\n\nدەک ڕاستۆ نەبی مل کەچی ناو چاڵ بی\n\n\nهەر کەس لە دنیا وەکوو تۆ بکات هەتا ماوە\nئەو کەسە حیز سفەتە و - - - زۆری داوە\n\n\nبەد ناوە چون خەریکی درۆ و چاو و ڕاوە\nمەشهوورە کە حەیا بۆ ئینسان دانراوە\n\n\nحەیا تکا و ڕووڕەشی بە درێژایی ساڵ بێ\n\n\nئیتر بەسیەتی لادە لە حیلمی تۆ چاوەکەم\nبەد ناوت ئەکەم ئیتر نەهێنی ناوەکەم\n\n\nنێچری ئەمجارە سەرگەڕێی بوو ڕاوەکەم\n- - - بە فاڵ وا کەوتە ناو داوەکەم\n\n\nبەدکار بێت بە دائیم جێی لۆمەیی کوڕ و کاڵ بی"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئازیز دڵی من پڕ لە پەژارە", "poem_description": "", "poem_text": "ئازیز دڵی من پڕ لە پەژارە\nگەرد و خولیەتی ڕۆژ تا ئێوارە\n\n\nساتێ نەتبینم دڵ ئەبێ بە ئاو\nفرتەفرتمە وەک مەلی ناو داو\n\n\nگیانە بەسیەتی گوناهم چییە\nبە ناز ئەمکوژی گیانم تیا نییە\n\n\nسا ئیتر ڕەحمێ بە حاڵی زارم\nساڕێژی بکە دڵی غەمبارم\n\n\nبا منیش ساتێ بسرەوم گیانە\nحیلمی پیر بووە ڕووی لە نەمانە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئازیز سا دیسان دڵ بوو بە قەقنەس", "poem_description": "", "poem_text": "ئازیز سا دیسان دڵ بوو بە قەقنەس\nوا هات بە سەرما لێشاوی هەرەس\n\n\nساتێ ناسرەوی دڵەی غەمبارم\nڕوو لە زیادیە غەم و ئازارم\n\n\nلای من هەر شەوە ڕۆژ هەر نابینم\nوەک ناسۆر وایە زام و برینم\n\n\nهەر ساڕێژ نابێ هەتاکوو ماوم\nڕۆژ ڕۆژ کز ئەبێ و تەم ئەکا چاوم\n\n\nمەر سا ڕەحمەتی یەزدان بگا پێم\nلەمە زیاتر غەم نەیتە سەر ڕێم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئای لە کزەی زام ناسۆری سەختم", "poem_description": "", "poem_text": "ئای لە کزەی زام ناسۆری سەختم\nلە ناڵە و فەریاد دڵەی بەدبەختم\n\n\nدەمە و بڵێسەی بەرزی دەروونم\nنەڕەستەکەی دەرد دەستی گەردوونم\n\n\nلە جەستەی زامدار تیری بەدکارم\nلە دەردی کاری لاشەی دوچارم\n\n\nچۆن نەهات بۆم هات هاتی نەهاتم\nگیرۆدە و بەندم هەتا مەماتم\n\n\nئەناڵم دائیم وەک ماران گەستە\nسەر تا پێم هەمووی یەکسەر شکستە\n\n\nدائیم هام لە گێج خەیاڵاتی خاو\nئەزەل پێی نۆشام لە پیاڵەی زوخاو\n\n\nگاه شێت و بێهۆش شێوەی مەیخوارم\nگاه گیرۆدەی ژار کوشندەی مارم\n\n\nئازیز سا ڕەحمێ بە حاڵی زارم\nهەتا کەی ناڵە و داد و هاوارم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئەستێرەت کز بوو لە ئاسمانا", "poem_description": "", "poem_text": "ئەستێرەت کز بوو لە ئاسمانا، گەوادی شاران\nکلکت نۆز ناکا لە دیوەخانا، وەک جاری جاران\n\n\nخۆ تۆ شەرتت کرد جارێ تر نەچی، هەی سەر قوڕاوی\nکاتێکمان زانی ئێوارە چوویتۆ، تەڵاق گواوی\n\n\nنازانی ئەلە زۆر بێ حەیایە، هەر وەک ئەسپی تۆڕ\nبا شقارتەکەت تۆ لێ نەدایە، کوری - - -\n\n\nگێژی بادەی بەنگ وەک وەستا هاشم، هەی قەرەچناخ\nسمێڵ و ڕیش و برۆت بتاشم، - - - - -"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئەی مامەی جووتیار نەخوێندەواری", "poem_description": "", "poem_text": "ئەی مامەی جووتیار نەخوێندەواری\nڕۆژ تا ئێوارە ماندوو و غەمباری\n\n\nبە ڕۆژ جووت ئەکەی بە گەرمای تەمووز\nڕوومەت سووتاوی ڕەش وەک خەڵووز\n\n\nخواردەمەنیشت زەڕات و گاڵە\nژیانێ وا بێ بوونی مەحاڵە\n\n\nبۆ چی وا ڕووتی جلت دڕاوە\nهەموو ئەندامت لەبەر هەتاوە\n\n\nگەرمایی هاوین زەهرە بۆ ئینسان\nنەخۆش ئەکەوی ئەبی پەرێشان\n\n\nماڵ و منداڵت ئەمێنێ بێ کەس\nکەس نانیان نادا مەگەر فەریاد ڕەس\n\n\nئەمیش واسیتەی جەهل و نەزانی\nبۆت بەیان ئەکەم ئەگەر ئینسانی\n\n\nخۆت کەڵکت نەما عومرت تێپەڕ بوو\nخوێندن بۆ پیری وەک تۆ بەسەر چوو\n\n\nگەر کوڕت هەیە بیخەرە مەکتەب\nبا خوێندەوار بێ زانا و بەئەدەب\n\n\nفەرق بە چاکە و خراپە ئەکا\nبە کردەوەی چاک نان پەیدا ئەکا\n\n\nخۆی ناسووتێنێ بە گەرما و هەتاو\nوەک تۆ پێخۆری نابێ نان و ئاو\n\n\nمامە گوێ گرە! لەم نەسیحەتە\nبۆ ناتەواویت جەرگم لەت لەتە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "بە شەو لە لادێ بە ڕۆژ شارسان", "poem_description": "", "poem_text": "بە شەو لە لادێ بە ڕۆژ شارسان\nهاوین و زستان پاڵتاو لەسەر شان\n\n\nبێ خوێندەواری مێزەر لەسەر سەر\nهێشتوویەتییەوە ڕیشی ڕەش و پان\n\n\nخاوەنی ئەرزە و باغیشی زۆرە\nئەگەڕی بۆ سواڵ لە ناو کۆڵانان\n\n\nهەر کەس بزانێ شیکاری مەتەڵ\nوریا و زیرەکە لە ناو نیشتمان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "بە ڕازێ تۆپی سەگ تێی خرۆشا", "poem_description": "مەلا قادر", "poem_text": "بە ڕازێ تۆپی سەگ تێی خرۆشا\nبۆگەن و پیسی دنیای داپۆشا\n\n\nگڕەی جەهەنەم جۆشی ئاوی کوڵ\nبۆ مەلا مرقەی ئامۆزای سەکوڵ\n\n\nکوورەی جەهەنەم هاتە جۆش و ئاو\nزوو حازر کرا بۆ مەلای بەدناو\n\n\nبە ڕازی نێری بێشەڵانم ڕۆ\nچەڵتووک خۆرەکەی شەمێرانم ڕۆ\n\n\nمووشە و شەلەموون حازر بوون لای ئەو\nئەیان وت مەلای بێ ئیمانم ڕۆ\n\n\nمرخە کەرەکەی سەر دووکانم ڕۆ\nمەراق جێ هێڵی ناو دیوانم ڕۆ\n\n\nلای جو وەک شەنتۆب لای ئیسلام بەراز\nلای باقی مەخلووق عادی و بێ مەجاز\n\n\nکەس لێی نەدیوە خزمەتی بەشەر\nهەر بە سەرخۆشی - - نێرەکەر\n\n\nتەئریخی فەوتی وا هات بە بیرما\nکەر تڕی و تۆپی ڕیا وە - -"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "جگەرە کێشان سێ چاکەی هەیە", "poem_description": "", "poem_text": "جگەرە کێشان سێ چاکەی هەیە\nئینسان پیر ناکا واسیتەی چییە\n\n\nیەکێ تریشیان قەت سەگ نایگرێ\nئەوی تریشیان دز پێی ناوێرێ\n\nئەگەر پرسیاریان کرد چۆن سەگ نایگرێ و دز ماڵی نابڕێ و پیر نابێ دەڵێم: \n\nنایەڵێ پیر بێ بە گەنجی ئەمرێ\nداییم نەخۆشە و ئەکۆکێ و ئەتڕێ\n\n\nهەرگیز قەت نانوێ لە تاوی کۆکە\nدز وەک جوولەکە زۆر ترسنۆکە\n\n\nناتوانێ بڕوا هەرگیز بە بێ دار\nبە دار لێی ئەدا بۆی بێ سەگی هار"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "حوزەیران تا کەی بێ سەلیقە و فەن بۆ وا ئەکەی تۆ", "poem_description": "بە یادی حەسەن فەهمی جاف", "poem_text": "حوزەیران تا کەی بێ سەلیقە و فەن، بۆ وا ئەکەی تۆ\nئیمساڵ فەهمی جاف پار مەلا حەسەن، وا بووین ڕەنجەڕۆ\n\n\nبۆ چی بووی بە داخ بۆ هەموو ساڵێ، لای گەلی کوردان\nشاعیرێ ئەبەی ئەیخەیتە چاڵێ، نابی پەشیمان\n\n\nمێژوو نووسەکەی ناو کوردستانم، پاش ئەمین زەکی\nدڵسۆزی گەلی زۆر میهرەبانم، قەڵەم بوو چەکی\n\n\nهەڵگری دیوان شاعیری خاڵۆی، کاک ئەحمەدی جاف\nدیوانی بێ چاپ ئێستا لەماڵۆی، پڕ لە شیعری ساف\n\n\nماڵی هێلانەی ئەدیب و زانا، تیا ئەبەسترا کۆڕ\nبەیادی شیعری پیاوانی دانا، باسی ئەکرا زۆر\n\n\nتاقە گۆڵە کەی ناوچەی شارەزور، موئەریخی چاک\nتەئریخی وڵات لە ساڵانی دوور ئەو نووسی بێ باک\n\n\nخاوەنی کتێب ناوی کوردستان، لە بابەت یۆنان\nچۆن گەڕانەوە لە ناو نیشتمان، بزانن کوردان\n\n\nهەر کە دائەنیشت بە قسەی شیرین، بە ڕا و تەکبیر\nباسی شاعیران بە یادی دێرین، ئەهاتەوە بیر\n\n\nنووسەری ناودار لە باغی مێژوو، داری بەردار بووی\nبۆ بەجێت هێشتین هەروا زوو بە زوو، بێ فیز لای یار بووی\n\n\nچۆن بکەم یادت مێژوونووسی چاک، لای گەلی کوردان\nتەئریخی زۆر کۆن ئەتنووسی بێ باک، وا بووی سەرگەردان\n\n\nتەئریخی کۆچی لە ڕۆژانی ساڵ، نۆ سەو و حەفتا و سێ\nلە حوزەیرانا دای لە شەقەی باڵ هیچ کەس نەپرسێ\n\n\nیادت دەرناچێ لە دڵی کوردان بۆ ڕۆیشتنی تۆ\nهەموو با بکەین شیوەن و گریان نووسەری کورد ڕۆ"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "حیلمییە غەمبارە داییم مەیلی سەربانان ئەکا", "poem_description": "", "poem_text": "حیلمییە غەمبارە، دائیم مەیلی سەربانان ئەکا\nحەز لە یار و سوحبەتی سەحرا و کۆڵانان ئەکا\n\n\nهێندە سووتاوە بە نازی عەشقی یاری زۆر جوان\nسووڕەسووڕی دێ وەکوو تەییارە هەر دەوران ئەکا\n\n\nشێت نییە زۆر عاقڵە ئەمما وەها بۆی دەست ئەدا\nگێل و کەڕ بێ دائیم خۆی کەڕ و نادان ئەکا\n\n\nحەب و دەرمانی گەلێ زۆرە ئەبەد فایدەی نییە\nڕۆژ و شەو گەر بێ شرینقە لێ نەدا ئەو ژان ئەکا\n\n\nحیلمییە غەمبار، هەژارە، بێکەس و بێ مەلجەئە\nپیس و پۆخڵ هەر لە باجی ئامینەی مامان ئەکا"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "خوا شوکرانەت قەد تەواو نابێ", "poem_description": "", "poem_text": "خوا شوکرانەت قەد تەواو نابێ\nلوتف و کەرەمت هەر ئەبێ وا بێ\n\n\nئاواتە خواز بووم بە ڕۆژ و بە شەو\nلێم هەڵگیرابوو خۆراک و هەم خەو\n\n\nبەڵکو بیبەخشێ ڕۆڵەیە بە من\nدۆست پێی دڵشاد بێ و شەوق بەرێ دوژمن\n\n\nکە چی لە ناکا بەرقێکی ڕۆشن\nشەوقی دایەوە بۆ ژیانی من\n\n\nڕۆشنایی خستە دڵ و دەروونم\nڕەحمی کرد بە حاڵ دڵەی زەبوونم\n\n\nلە ناکا کوڕی خنجیلە و جوان\nپێی بەخشی پێمان خوای لامەکان\n\n\nدوعام ئەمەیە هەر بەرخوردار بێ\nلە نیشتمانا داری بەر دار بێ\n\n\nبحەسێنەوە هەموو لە بەری\nبۆ کەسوکاری بێ بە سێبەری\n\n\nنۆسەد و شەست ونۆ هاتە دنیاوە\nهەر بەرخوردار بێ هوشمەندی ناوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "خەڵقینە ئەمڕۆ هەڵەبجە خۆشە", "poem_description": "ڕەشبەڵەک", "poem_text": "خەڵقینە ئەمڕۆ هەڵەبجە خۆشە\nژن و پیاو سەرمەست هەموو بێ هۆشە\n\n\nئەم مەستییانە هی شەراب نییە\nگەر ئەتانەوێ عەرزتان کەم چییە\n\n\nجاهێڵانی قیت ژنانی پڕجۆش\nبە جارێ هەموو هاتوونە خرۆش\n\n\nدەست وەشاردن و مەمک هەڵگوشین\nماچ و موچ کردن سەر گۆنا گەزین\n\n\nدوو لێوی کاڵی مەمک بۆن کردن\nدەست فلیقان و چپە بۆ کردن\n\n\nوەلحاسڵ هەر یەک بە ئارەزووی خۆی\nخەریکە یەکێک تەفرەدا بۆ خۆی\n\n\nهیچ فەرق نییە لە قەوم و لە خێش\nنێر بێ یا مێ بێ هەر ئەیداتە پێش\n\nوەڵامی ئافرەت: \n\nگوێ بگرە شاعیر ئەمە جوابمانە\nلۆمەمان مەکەن گونای مێردمانە\n\n\nئێمە جڵەومان بە دەس پیاومانە\nهەر چی ئەفەرمووی لە بەر چاومانە\n\n\nئیزنمان ئەدەن ئەچین هەڵپەڕین\nلە ناو ڕەشبەڵەک خۆش خۆش دەس گرین\n\n\nتەماشا بکەن بڵێن جوانە\nژنی فڵان کەس خاسی هەمووانە\n\n\nچەند زەریفە هەم نازەنینە\nجوان و بە شەوکەت زوڵف عەنبەرینە\n\n\nئەگریجە قرتاو برۆ کەوانی\nبە شەوکەت ڕوخسار ماهی تابانی"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "دوو منداڵی ژیرکەلە", "poem_description": "دوو منداڵ", "poem_text": "دوو منداڵی ژیرکەلە\nهاتنە لام بە پەلە\n\n\nئەیان گێڕایۆ ورد ورد\nسەرکەوتنی گەلی کورد\n\n\nئەیان وت ڕۆڵەی گەلین\nهەوڵ ئەدەین لەسەر هەلین\n\n\nبۆ ڕزگاری نیشتمان\nهەموو بەخت ئەکەین گیان\n\n\nتا ئەمرین شان بە شان\nڕزگار ئەکەین کوردستان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "سوورە وەک مەیموون ناو چاوی چرچە", "poem_description": "", "poem_text": "سوورە وەک مەیموون ناو چاوی چرچە\nلە سەما کردن عەینی وەک ورچە\n\n\nسەر خڕ، گوێ قەوی، زمان شەق و شڕ\nخۆی خڕ هەڵاڵە، عەینی وەکوو تڕ\n\n\nبە دەم شیعرەوە کە دێتە سەما\nمەیموون لە چاویا بێ شەرمە و حەیا\n\n\nبە جرت و فرتی جەهالەتەوە\nگوێی هونەر لە دەست کەر ئەباتەوە\n\n\nجێ کونی نییە بە چاویا دیارە\nلە کەیوان بۆیان بڕی ئەمجارە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "سکاڵایەک و واتەی ڕیش چەرموو", "poem_description": "", "poem_text": "سکاڵایەک و واتەی ڕیش چەرموو\nبە نیو دینارە نووسینی هەر دوو\n\n\nئێستەش هەر وایە بێ کەم و زیاد\nخاوەن سکاڵا پێی ئەبێ دڵشاد\n\n\nمۆری ڕیش چەرموو لە کەل ناوی\nهەر کەس بیەوێ بۆی هەڵئەکەنرێ\n\n\nبە نیو دینارە نرخی بڕاوە\nئەوەی بیەوێ بۆی هەڵکەنراوە\n\n\nسەعات نەبینرێ نرخی دانانرێ\nماسی لە ڕووبار سەوا ناکرێ\n\n\nبە زمانی کوردی ئەمە نووسراوە\nبۆ ئاگاداری هەڵواسراوە\n\n\nهەر کەس هاتە لام بیخوێنێتەوە\nبۆ ئەم نرخانە نەپرسێتەوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "سەیرانە ئەمڕۆ", "poem_description": "", "poem_text": "سەیرانە ئەمڕۆ، سەیرانە ئەمڕۆ\nخۆشە سەیرانی زەڵم و تانجەڕۆ\n\n\nخوڕەی شەتاوان وەک کەفی زێڕین\nگوڵاڵەی گوێ چەم زەرد و سوور و شین\n\n\nسەوزە گیای بەهار ئاونگ لەسەر سەر\nبریق و باقی دێ وەک لاگیرەی سەر\n\n\nهەر دێن وەیەکدا کچ و کوڕ و پیاو\nبە پێکەنین و گۆرانی تاو تاو\n\n\nجار جار دەست ئەگرن کوڕان و کچان\nقروەی چۆپی کێش ئەگاتە ئاسمان\n\n\nئەڵێن هەر خۆش بێ ئەم نیشتمانە\nهەر شوێنێ ئەچین جێگای سەیرانە\n\n\nهەر ڕۆژێ ئەبێ ئێمە بە دڵ خۆش\nبێ مەی، بێ بادە، گشت ئەبین سەرخۆش\n\n\nبا بمرێ دوژمن ئێمەیش وەک برا\nبۆ نیشتمانمان ئەبین بە چرا\n\n\nئەوسا ئەزانین خۆشە سەربەستی\nلە دڵ دەر ئەچێ پەژارە و پەستی\n\n\nحیلمی پیر بووە یەکجار فەوتاوە\nوەک جاران مەیلی یاری نەماوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "شکاندی پشتی جامی و فردەوسی", "poem_description": "بۆ حەمە ئەمینی شاعیر", "poem_text": "شکاندی پشتی جامی و فردەوسی\nگوم ئەکا ناوی ئینگلیزی و ڕووسی\n\n\nپێکیۆ ئەلکێنێ حەرفی جەلەبی\nکوردی و هەورامی، تورکی و عەرەبی\n\n\nیاخوا هەر بژی ئەم چەنە بازە\nقسەی بێ مەعنای زۆر بێ مەجازە\n\n\nباوکی لەتیفە خوا لێی نەسێنێ\nمنداڵی وردە با دانەمێنێ\n\n\nبە گیانی لەتیف ئیتر لەمەولا\nگەر بێ دەنگ نەبی چاک ئەتهێنمە با\n\n\nبە سەد بەد ئەمە نەختە بەدێکە\nبۆ تۆ نەسیحەت عەقڵ و پەندێکە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "فارل ئەزانی تەقدیری خودا", "poem_description": "", "poem_text": "فارل ئەزانی تەقدیری خودا\nهەرچی وتووە ئەبێ ڕوو بدا\n\n\nچون بەنەزیرە شەریکی نییە\nبیری لێ کەیتۆ نازانی چییە\n\n\nبێ ڕەنگ و بێ بۆ بێ مەکانە ئەو\nهەرگیز نانوێ بە ڕۆژ و بە شەو\n\n\nلە کەس نەبووە و کەسی لێ نابێ\nهەرچی بیەوێ ئەبێ هەر وا بێ\n\n\nکێ ئەیزانی تۆ وا ئەچوویت بۆ کووت\nلەوێدا ئەبی بۆ پیاوی لنگ ڕووت\n\n\nخۆ ئاڵۆشەکەت هەرگیز ناسرەوێ\n\n\nئومێدم وایە مشتەریت زۆر بێ\nماسی ئومێدت هەم ڕوو لە تۆڕ بێ\n\n\nوا داوا کارین لە خوای لامەکان\nخاوەن هەموو ئەرز و ئاسمان\n\n\nنەجاتت بێی بێتەوە ئێرە\nتێر کەی ئەو کەسەی کە بە تۆ فێرە\n\n\nلە باغی میرا شەوان بکەوی\nلە بن تووە وور ۆی دا بنەوی\n\n\nحیلمی پیر بووە ئێجگار فەوتاوە\nمەترەقە زلی هێزی نەماوە\n\n\nدەس بە گۆچانە لە بەر بێ چاوی\nوا چاکە ئیتر نەهێنی ناوی"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "فکرم ئەمەیە خامە مەدەد نامەوەری کەم", "poem_description": "", "poem_text": "ناتق: \n\nفکرم ئەمەیە خامە مەدەد نامەوەری کەم\nبۆ کاکە حەمەی شێخ حسەین مەدحی کەری کەم\n\n\nهەر وەکوو ژنی فاحشە سەر و زوڵفی بتاشم\nسواری کەرە دێزی بکەم و شاربەدری کەم\n\nعەلی کەمال باپیر: \n\nوەک مورشیدی کامل لە خەیاڵام بە شەو و ڕۆژ\nزەرکێ لە سکی ڕۆ بکەم و بەهرەوەری کەم\n\nشێخ سەلام: \n\nهێند جۆش و خرۆشی هەیە ناوەستێ هەتاکوو\nپاڵی بخەم و پیا بکەم و دیوەدەری کەم\n\nسەعید فەوزی: \n\nسەلک سەکووتی باشە فەقەت قێزم ئەشێوێ\nهەر وەختێ هەوای پاش و سووڕینی لەجەری کەم\n\nمیرزا مارف: \n\nواز بێنە کەمال مرقی لەسەر لادە بەری دە\nوا چاکە لەبەر ویز و لەڕی باشە دەری کەم\n\nفەلامەرز: \n\nموحتاجی شرینقەی قووەت وو حوببی حەیاتە\nدوکتۆرە کە بشکێنێ خرووی چارەسەری کەم\n\n\nتێر ناخوا بە من هێندە بە ئاڵوش و بەفاڵە\nوا چاکە هەواڵەی ڕەپی کاپتان میللەری کەم\n\nئەحمەد موختار جاف: \n\nبۆ تۆزی خەنە بۆ تنی بێژنی خەریکم\nتەعلیمی بە ئەخلاق بە ئیرسی پدەری کەم\n\n\nچونکە سنەیی نەسڵی تەمامی بە فڕ و فێڵ\nوا حیزە پەنا بات و قران و قەمەری کەم\n\n\nچەند حیزە کە جاشوولکەی یابووی عەجەمی ڕەنگ\nتەنزینی بە زین و بەرە و جل قەجەری کەم\n\n\nئەم حیزە ئەمە چەند ساڵە لە من بە فاڵە\nوا چاکە هەواڵەی مەفرەشی ئامەی بەشەری کەم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "لێمان شارایۆ دڵسۆزی کەلان", "poem_description": "شیوەن بۆ حەمە لۆری", "poem_text": "لێمان شارایۆ دڵسۆزی کەلان\nخواحافیزی خواست لەسەر نیشتمان\n\n\nدای لە شەقەی باڵ کۆترەکەی گیانی\nخۆی وا ڕزگار کرد لە دنیای فانی\n\n\nکردەوەی پاک بوو ئەخلاقی جوان بوو\nزۆر خۆشەویستی گەلی کوردان بوو\n\n\nلە هەر شوێنێکا حەمەی تیا بووایە\nئەو جێگە وەکو دۆزەخ وا بووایە\n\n\nبە قسەی زۆر خۆش بە نیکتەی جوان\nئەکەوتە سەما مردووی گۆڕستان\n\n\nهەر بە ئەو ئە کەوت خەڵقی دڵخۆش کا\nهەر ئەو ئەیزانی بادە نۆش بکا\n\n\nهەر خۆی ئەیزانی لە ناو ڕەفیقان\nبە پێکەنین و گۆرانی جوان جوان\n\n\nهەر کەس خە فەتی لە دڵا بووایە\nلای حەمە لۆری تۆزی ببووایە\n\n\nئەو کەسە ئەیووت هەر من بەختیارم\nهەر من دڵ فەرەح هەر من هوشیارم\n\n\nئەمجا با بڵێین حەمە گیانم ڕۆ\nدڵسۆزی گەل و نیشتمانم ڕۆ\n\n\nقسە خۆشەکەی ناو یارانم ڕۆ\nخومار شکێنی بەر بەیانم ڕۆ\n\n\nشەو خەڵوەت کێشی بادە نۆشم ڕۆ\nدڵسۆزی ڕەفیق زۆر پەرۆشم ڕۆ\n\n\nبەهێز و بازوو پاڵەوانم ڕۆ\nنەوەی ناو شاخی هەورامانم ڕۆ\n\n\nتەئریخی فەوتی نۆ سەد و حەفتاو سێ\nبۆ نەمانی ئەو هیچ کەس نەپرسێ\n\n\nچوون ئەو نامرێ ڕۆحی باقییە\nلە بەهەشتیشا هەر ئەو ساقییە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "لەبەر ئاڵوشی دائیمەن سەرخۆش و بێهۆشە", "poem_description": "", "poem_text": "لەبەر ئاڵوشی - - دائیمەن سەرخۆش و بێهۆشە\nوکوو یارۆ لە ناو باغا لە - - یا لەسەر کۆشە\n\n\nئەگەر چی حیلمی لای داوە بە دڵ - - لەلای خۆشە\nئەڵێم وەک ئەو کابرا بە دەم - - -  بگرە بێدۆشە\n\n\nکە ئەوسا پێت ئەڵێن عالی جەنابی جێنشینی ئەو\nوەجاخی یار ون ناکەی وەک ئەو دابێ بە ڕۆژ و شەو"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "مامەی خۆشەویست شاعیری مەشهوور", "poem_description": "بۆ عەلی کەمال باپیر ئاغا", "poem_text": "مامەی خۆشەویست شاعیری مەشهوور\nڕووناکیت خستە دەشتی شارەزوور\n\n\nلە گەورە و بچووک سەناخوانی تۆن\nسوپاست ئەکەن بە نزیک و دوور\n\n\nهۆنراوەکانت وەک گەوهەر وایە\nدڵ ڕۆشن ئەکا وەکوو پارچەی نوور\n\n\nحیلمی بەڕاستی، بچووکی تۆیە\nزۆر لای بەنرخە دیاری شارەزوور\n\n\nفازیلی خەیات یادی تۆ ئەکات\nپێت ئەڵێ مامەی دڵسۆزی جەسوور\n\n\nئومێدم وایە بۆ بەرگی دووەم\nباغی میر بێتە سەرلەوحەی ستوور\n\n\nچونکە بەشداری هونەری تۆیە\nپێویستە مەدحی سایەیی تووە سوور"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ماکەر ئەزانم تۆش دەردەداری", "poem_description": "بە یادی شیعری عەلی کەمال باپیر «ئەی مانگ ئەزانم تۆش دەردەداری»", "poem_text": "ماکەر ئەزانم تۆش دەردەداری\nتۆش بە وێنەی من ئەکەی زاری\n\n\nتۆ شێت و شەیدای  - - - - -\nسرەوتت نییە هەتا بەیانی\n\n\nبەڵام تۆ وەک من عەیبت بۆ نییە\n - - - - دوورە دەستت نییە\n\n\nلە دەر و دەشت سەوزە گیای بەهار\nقاتی کەر نییە زۆرە و بێ شومار\n\n\nهەر چویتە دەر بە بۆنەی لەوەڕ\nدێن بە دەورتا کەر بە زەڕەزەڕ\n\n\nبە تێری ئەمجا ئەچێتە ماڵۆ\nفەوچەی بۆ ئەکەی هەر لە پاڵۆ\n\n\nهەر من عاشقی مەە جەبینێکم\nعاشق بە باڵای نازەنینێکم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "میرم ئەزانی چیم لێ قەوماوە", "poem_description": "", "poem_text": "میرم ئەزانی چیم لێ قەوماوە\nددانم کێشاوە سەرم ئاوساوە\n\n\nلێرە بوەستێ زۆر پەرێشانم\nلەبەر برسیەتی سەرم سووڕ ماوە\n\n\nچی بکەم بۆ پارەی دانساز و دکتۆر\nئاوساوی دەم و ددانم زۆر ماوە\n\n\nبوختان و درۆ و دەلەسە ناکەم\nهەرچیم نووسیوە ڕاست و تەواوە\n\n\nدە فلسم نییە بچمە چاخانە\nهێندە سووڕامۆ ژێر پێم سواوە\n\n\nخوا شاهیدە زۆر پەرێشانم\nنەکەونە فریام بەندم بڕاوە\n\n\nسەرەڕای ئەمەش لەبەر برسییەتی\nلە ژێر پشتێنما بەردم داناوە\n\n\nچوار فلسم نییە بیدەم بە نانێ\nقووتی ئیلاهیم لە دەم نەناوە\n\n\nقسەم پێ ناکرێ بە دەما کەوتووم\nلاکەی سەرم دێ ئەژنۆ شکاوە\n\n\nدەسا بڕێژن بەحری کەرەمتان\nبە تۆ و حسێن بەگ هەرچیتان داوە\n\n\nزوو بۆم بنێرن بۆ سلێمانی\nبا ڕزگارم بێ لەم بەند و باوە\n\n\nئەزانن من کێم موخلیسی خۆتان\nناوم مەشهوورە «سەعید»م ناوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "مەی گێڕ یارەکەی گۆشەی دیوەخان", "poem_description": "", "poem_text": "مەی گێڕ یارەکەی گۆشەی دیوەخان\nپابەندی هەوایی بەرزی ئێڵاخان\n\n\nدەخیلتم با بێت لەو پیاڵەی بلوور\nبا ئامێتەی بێت گوڵاوی چنوور\n\n\nئا بەو شەرابە بەرزە دەماخم\nگەلێ پێی مەستم ئەسرەوێ داخم\n\n\nبا کەم بکێشم هەناسانی سەرد\nلەم دنیای میحنەت وێرانەی پر دەرد\n\n\nنەک پیاڵەی ئەزەل پێمان بکا نۆش\nساتێ با بێ غەم دنیا کەین خامۆش\n\n\nتاو تاوێ مەستی ژین بەسەر بەرین\nکاتی کاروانە لە ڕێی گوزەرین\n\n\nچونکە چەن پیاڵە و چەن شاهی بێباک\nلەگەڵ دیوەخان یەکسان بوون بە خاک\n\n\nکێ تا سەر بە دەرد نەبوو سینە چاک\nگەردوون کێ ناکا بە گەردی خاشاک"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "وەرە نازداری خوێن شیرین", "poem_description": "", "poem_text": "وەرە نازداری خوێن شیرین\nهەر دوو ئاهەنگی بگێڕین\nتۆ بزەی سەرلێو پێکەنین\n\n\nوەک گوڵی بەهار ڕازاوە\nبە بەرگی ئاڵ و مۆر و شین\n\n\nمنیش بولبول بە سۆزی دڵ\nچۆن دێتە ئاوازە بۆ گوڵ\nبۆت دێمە سۆز بە جۆش وکوڵ\n\n\nبۆت دێمە نەغمەی دڵ تەزێن\nهەتا سپاردنم بە گڵ\n\n\nتۆ جامێ مەی منیش خومار\nتۆ شاه و من گەدای هەژار\nتۆ پزیشک و من بریندار\n\n\nمن لە کێوان و تۆ لە شار\nتۆ چاو لە خەو منیش بێدار\n\n\nعالەم با هەر لێم بێزار بێ\nگیانم ئیتر گازی بەدکار بێ\nژینی تاڵم با یادگار بێ\n\n\nشیرینی لام زەهری مار بێ\nدادم لە دەست ڕۆزگار بێ\n\n\nبە یادی تۆ ڕۆژ وشەوم\nڕۆژ دڵگران شەو ناخەوم\nبێ خاوەنە کۆچ و ڕەوم\n\n\nخەزانی عومرم هەڵڕژا\nبۆ تۆ ڕازی ئەموئەوم\n\n\nبە بێ گوناه تاوانبارم\nمەینەت بار بێ ئیش و کارم\nدەردم ئاسان نییە چارم\n\n\nلەش سووکم گرانە بارم\nهەمووی بۆ تۆیە دڵدارم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "وەعدەی دامێ مەه جەبینێ شەو بە ڕووتی بێتە لام", "poem_description": "", "poem_text": "وەعدەی دامێ مەه جەبینێ شەو بە ڕووتی بێتە لام\nسەر زلێ وەک کاکە فازڵ نازەنین و خۆش کەلام\n\n\nداخی گرانم سەد هەزار خۆشی وەها گەر بێتە لام\nعاشقی بەژنی منن بەخوا لە میسر تاکوو شام\n\n\n«گەر لە باخی ئەستەمووڵ و پاریسا بم پەشمە لام\nدڵ هەمیشە ئارەزوویی کونجی باغی میر ئەکا»"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "پرسیار و وڵام", "poem_description": "", "poem_text": "پرسیار: \n\nڕانیە بۆ چی وا دواکەوتووە\nئەهالیەکەشی گێژ و خەوتووە\n\nوڵام: \n\nناوی ڕانیە یەعنی ڕێی نییە\nغەریب کە تێی چوو شوێن و جێی نییە\n\nپرسیار: \n\nجا کەسێ نەبوو مشووری بخوا\nبە قوڕ و بە خشت شوێینان بۆ بکا\n\nوڵام: \n\nبەڵێ ڕاست دەکەی کەس نەبوو بیکا\nناوێکی چاکە بۆ خۆی دەربخا\n\nپرسیار: \n\nجا تەماشا کە چەن ساڵ لەمەو پێش\nڕانیە پڕ بوو لە مێشوولە و مێش\n\nوڵام: \n\nهەمووی لە سایەی هیممەتی تۆ بوو\nمێش و مێشوولەی لە ئێمە ون بوو\n\nپرسیار: \n\nبزانە جادەی قولە چەند پانە\nئەوەندە جوانە وەک هی شارانە\n\nوڵام: \n\nقوربان جادەی وا هیچ کەڵکی نییە\nخانووت تێکداوە سەمەری چییە\n\nپرسیار: \n\nکوڕم موستەقبەل ڕێی ئوتومبیلە\nشوێنی هاتوچووی کوێر و زەلیلە\n\nوڵام: \n\nقوربان ئوتومبیل بۆ ئێرە نایە\nڕانیە قەزایە شوێنی بەڵایە\n\nپرسیار: \n\nکە وا بێتە من هیچ چاکەم نییە\nکە وا بوو بێژە خراپیم چییە\n\nوڵام: \n\nناڵێم خراپی، نەخوێندەواری\nعیلمت هیچ نییە بە زوبان هاری\n\nپرسیار: \n\nزوبان هاری من چییە توخوا\nپێم بڵێ تەرکی ئەکەم لەمەولا\n\nوڵام: \n\nلە مەجلیس قسە ناکەی بە نۆرە\nئەی کاکە ڕەشید ئەم عەیبە زۆرە\n\nپرسیار: \n\nشەرتە لەمەولا بنیشێت چاوم\nقسە هەر نەکەم کەس نەبا ناوم\n\nوڵام: \n\nجا نیشت چاوت ئیشی ژنانە\nتۆ لت لای خۆت پیاوی ئەمە فرمانە\n\nپرسیار: \n\nکە وا بوو کاکە، نەسیحەتم کە\nهەر چی خراپە بڵێ تەرکی کە\n\nوڵام: \n\nئافەرین ڕەشید هاتیتە ژێر بار\nلە ئامۆژگاریم نەبوویت خەفەتبار"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "پرسیم لە پیاوێ زۆر بەساڵاچوو", "poem_description": "", "poem_text": "پرسیم لە پیاوێ زۆر بەساڵاچوو\nبە چی زۆر ماوی عومرت درێژ بوو\n\n\nوڵامی دامۆ پیری خۆش زوان\nبۆمی بەیان کرد بە شێوەی جوان\n\n\nبە گەرمای هاوین بە سەرمای زستان\nتێری و برسیەتی لەلام بوو یەکسان\n\n\nهەرچیت بە سەر بێ تۆ گوێ مەدەرێ\nبوون و نەبوونی خۆی تێئەپەڕێ\n\n\nمن هیوام وایە لە لاوانی نوێ\nئەم وتارەم باش بگرنە گوێ\n\n\nئەر بتانەوێ بژین خۆشنوودی\nلە دڵ لابەرن کینە و حەسوودی\n\n\nحیلمی ئەمەی وت باش گوێت لێگرن\nبە خۆشی ئەژین تا وەکوو ئەمرن"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "پیاوێکی ڕەزیل ماڵی خۆ نەخۆر", "poem_description": "ماڵی خۆ نەخۆر بۆ چەکمە بۆر", "poem_text": "پیاوێکی ڕەزیل ماڵی خۆ نەخۆر\nپیس و ناشیرین ئاوڵاوی و شڕ و مۆر\n\n\nدەوڵەمەندیش بوو هەر وەکوو قاروون\nناشیرینیش بوو بە وێنەی مەیموون\n\n\nڕۆژێ لە ڕۆژان ژنی نەخۆش کەوت\nلەژێر جێگەدا وەک تەراح لێی کەوت\n\n\nهاواری ئەکرد بۆ سی و جگەرێ\nئەیویست لای قەساب مێردی بۆی بکڕێ\n\n\nمێردەکەی هەڵسا چووە لای قەساب\nچووە دووکانێ بە پرسیار و جواب\n\n\nبۆ سی و جگەرێ ماڵمان نەخۆشە\nگەلێ هیلاکە زۆر بۆی پەرۆشە\n\n\nقەساب زۆر داما وتی بەخێر بێی\nسی و جگەر نەما بۆ وا درەنگ دێی\n\n\nئەمە چەند ساڵە من تۆم نەدیوە\nچلۆن بوو هاتی پەتت پچڕیوە\n\n\nبە پارە هێشتا هیچت نەکڕیوە\nوەها ئەزانم هەر خەوت دیوە\n\n\nهەر سی و جگەرێ بە چوار قەرانە\nخوا هەڵناگرێ گەلێ گرانە\n\n\nبچۆرە کەرکووک لەوێ هەرزانە\nلای قەساب باشی بە دوو قەرانە\n\n\nکاغەز ئەنووسم بڕۆ بۆی بەرە\nئەمە زۆر باشە بێ دەردی سەرە\n\n\nکابرا ئەم قسەی گەلێ پێ خۆش بوو\nڕووناکی تێ کەوت ڕوومەتی سوور بوو\n\n\nبە پەلە هەڵسا چوو بۆ ماڵەوە\nچاوی هەڵبڕی ژن لە پاڵەوە\n\n\nوتی کوا جگەر کوانێ بۆە هێنام\nپیاوەکەی وتی هەی کەری نەفام\n\n\nئەچم بۆ کەرکووک لەوێ هەرزانە\nهەر سی و جگەرێ بە دوو قەرانە\n\n\nبێنە چەند پیازێ لەگەڵ دوو سێ نان\nبۆ توێشووی ڕێگا نەمرم لە برسان\n\n\nهەڵسا بە پەلە کەوشی کردە پێ\nهەر بە چالاکی ڕاست بووە لە جێ\n\n\nڕێگای کەرکووکی وەها گرتە بەر\nگوێی شۆڕ کرد ڕۆیی بە وێنەی ماکەر\n\n\nبە مودەی سێ ڕۆژ گەیشتە ئەوێ\nدەمی ئێوارە نزیکی شەوێ\n\n\nبە هەر چۆنێ بوو چووە لای قەساب\nکاغەزی دایە بێ سوئال و جواب\n\n\nلە دوای خوێندنەوە نایە سەر چاوی\nوتی ئەی ڕێبوار بۆ وا شێواوی\n\n\nیاخوا بەخێر بێی بە سەر چاوانم\nمنیش حازر ئەم و فەرمانم\n\n\nبردییە ماڵەوە بۆ بەڕێز کردن\nئێوارە نانیان بۆ حازر کردن\n\n\nئەو شتو مایەوە لە ماڵی قەساب\nوتی ئەی میوان هیچ مەگرە عەتاب\n\n\nسی و جگەر لێرە گەر بێ گرانە\nهەر سی و جگەرێ بە دوو قەرانە\n\n\nلە بەر قەسابی کاکی سلێمانی\nئەمن حازرم بۆ هەر فەرمانی\n\n\nئەمە یەک قەران لەگەڵ توێشووی نان\nنامە ئەنووسم بە هەر دوو چاوان\n\n\nلە بەغدا جگەر گەل هەرزانە\nیا بە خۆڕاییە یا بە دوو ئانە\n\n\nکابرا بەو قسە گەلێ دڵخۆش بوو\nهەڵسا نامەکەی هەڵگرت بۆی دەرچوو\n\n\nگەیشتە بەغدا بە هەر چۆنێ بوو\nڕۆژ زۆر گەرما بوو سەری سووتابوو\n\n\nڕۆیشتە ماڵی قەساب باشی\nدای لە دەرگایان زۆر بە هێواشێ\n\n\nوڵامیان دایۆ وتیان فەرموو ژوور\nیاخوا بەخێر بێیت ڕێبواری دوور\n\n\nنانیان حازر کرد چاییان لێنا\nسفرەیان ڕاخست چێشتییان دانا\n\n\nلە دوای نان خواردن جا نۆرەی خەو بوو\nهۆی ڕێگای دوور بوو گەلێک هیلاک بوو\n\n\nئەو شەوە لێی خەوت تا وەکوو سەحەر\nڕۆژ بووەوە هەڵسان بە بێ دەردی سەر\n\n\nقەسابیش هەڵسا جلی کردە بەر\nبەیەکۆ ڕۆیین لە ماڵۆ بۆ دەر\n\n\nڕێگای دووکانیان وەها گرتە بەر\nبۆ فرۆشتنی چەن سەر بزن و مەڕ\n\n\nقسابیب وتی لاۆ میوانم\nهەستە با بڕۆین ڕۆحی ڕەوانم\n\n\nئەوا برسیمە وا نیوەڕۆیە\nئەمڕۆ خواردنی نایابی تۆیە\n\n\nچووە ماڵەوە قەساب و میوان\nژنی قەسابیش هات بەرەو پیریان\n\n\nوتی بە مێردی فەرموو بۆ هەیوان\nدەموچاو بشۆین خاوێن و جوان\n\n\nپاشان دانیشتن مێزیان ڕازانۆ\nخانمیش دانیشت لە نزکیانۆ\n\n\nوتی بە مێردی بیخۆی یا لێی دەین\nکامیان لات باشە هەڵسە با بیکەین\n\n\nژن بە مێردی وت بکوتین زۆر باشە\nوتیان بە میوان نەبی چەواشە\n\n\nمیوان وای زانی لێدان بۆ ئەوە\nخواردن نەنووسا هیچ بە دڵییەوە\n\n\nبە هەر چۆنێ بوو دوو تیکەی لێدا\nئەوسا ڕاست بوونۆ هەر سێ لە جێدا\n\n\nچوونە سەر قەبرێ لە بن دیوارێ\nهەڵنەبەسرابوو وەک هین هەژارێ\n\n\nلە لای قەبرەکە دوو تێڵا هەبوو\nوێنەی کوتەکی سەر قیراوێ بوو\n\n\nلە قەبریان دا تاکوو هیلاک بوون\nقووتیان نەما ئەوەند ماندوو بوون\n\n\nهاتنە دەرەوە وتیان ئەی میوان\nئەزانی بۆ چی وەهایە لێدان\n\n\nئەم ژنی منە ئەوە مێردی بوو\nداییم جل دڕاو پێ پێخاوس بوو\n\n\nنانی نەئەخوارد چێشتی نەدیبوو\nبە داییم هیلاک سکی برسی بوو\n\n\nئەمە ماڵییەتی وەرە بیبینە\nفەڕش و فرووش و مس و مەسینە\n\n\nئەمە ژوورێکە پڕ لە فاتوورە\nژوورێکی تریش پڕ لە غەخفوورە\n\n\nدە سندووق ئاڵتوون یازدە سندووق زیو\nبە ملوێن نوتی سەد دینار ڕزیو\n\n\nچەند تاپۆی مڵک مەکینەی جووتان\nچەند هی دروێنە لە گەڵ سەد فەدان\n\n\nهەر چی قەسابی شاری بەغدایە\nهەموو دەست مایەی ئێمەی لە لایە\n\n\nیەکێ دەوڵەمەند بێی و گەر نەیخوا\nمیوان ئەبینی دەبێ وا بڕوا\n\n\nکابرای سی و جگەر زۆر دەوڵەمەندە\nپێکەنینی هات بە زەردەخەندە\n\n\nخواحافیزی خواست لە قەساب باشی\nهەڵسا و ڕۆیشت زۆر بە هێواشی\n\n\nتفەنگێکی باش ئەسپێکی کڕی\nچووە لای خەیات سەرتاپای بڕی\n\n\nتوولە و تانجی لەگەڵ خزمەتکار\nڕێیان گرتە بەر ئەم شار و ئەو شار\n\n\nکاتێ گەیینە وڵاتی خۆیان\nلە دەرگایان دا هاتنە پیران\n\n\nژنەکەی وتی هەی تۆ فڵانی\nمێردەکەی منی جگەرت بۆم هانی\n\n\nسی و جگەری چی عەیبە بەخوا\nهەر چییەکمان هەیە ئەیخۆین لەمەولا\n\n\nمن کووت و تۆ گێ لە بەغدا هەیە\nئیتر لەمەو پاش هەر چییەکمان هەیە\n\n\nژنە تۆبە بێ ڕەزیلی ناکەم\nئەبی خەرجی کەم ئەوەی پەیدای کەم\n\n\nئافەرین حیلمی بۆ ئەم هیمەتە\nبۆ پیاوی ڕەزیل زۆر نەسیحەتە\n\n\nئەوەی بیخوێنی یا گوێی لێ گرێ\nبۆ سەرفی ماڵی غیرەت ئەیگرێ"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "پیشەمە بە سەرت قەسەم هەتاکوو ماوم", "poem_description": "", "poem_text": "- - پیشەمە بە سەرت قەسەم، هەتاکوو ماوم\nلە - - زیاتر کەس نییە کەسم، هێز و هەناوم\n\n\nشەست ساڵە ئەمن پیشەم - - -، لە ئەم زەمانە\nدەوای دەردی من - - بێزانە، کە بۆم دەرمانە\n\n***\n\nتەرکی سەرەوەت و وەزیفەم بۆ کرد، ڕۆحی ڕەوانم\nلەسەر تۆ حەیا و نامووسم لابرد، دەوای ژیانم\n\n\n- - - - - - - - - -، لە عومری شەست ساڵ\nڕووی خۆمم ڕەش کرد هەر وەکوو زوخاڵ، لە دەر و لە ماڵ\n\n\n- - لە کۆڵ بووم بە شەو و بە ڕۆژ، بێ خۆراک و خەو\nهەمیشە و داییم لە سەحرا و چۆڵ بووم، ئەمخوێند وەکوو کەو\n\n\nتەرکی ژیان و حەسانەوەم کرد، بۆ ژیانی تۆ\nتۆزێ حەیام بوو ئەویشم لابرد، تۆش وەهای ئاخۆ\n\n\nکە چی هەتا بێت لالووتە لە من، بۆ خۆت نازانی\n- - - - - - - - - -، ئازیزی گیانی\n\n\nبۆ پارە خەڵقی هەوڵ ئەدەن وەک شێر، بێ شەرم و حەیان\nهەر خۆم چاک ئەکەم هەوڵ ئەدەم بۆ کێر، ئەمەتە ژیان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ڕۆژێ ورچێکی دڕندەی بێ خێر", "poem_description": "چیرۆکی ورچ و مەیمون", "poem_text": "ڕۆژێ ورچێکی دڕندەی بێ خێر\nڕۆیی بۆ گەڕان سکی بکا تێر\n\n\nڕێی کەوتە شوێنێ دارستانی چڕ\nکۆمەڵێ مەیمون تووشی بوون لە پڕ\n\n\nبایی بو لە خۆی پەلاماری دا\nیەک دو مەیمونی کوشت هەر لەوێدا\n\n\nڕەفێقەکانی هات کۆ بو نەوە\nتۆڵەی برایان لە ورچ کەنەوە\n\n\nپەلاماریان دا ورچیان کرد زامار\nورچیش لە ترسا هەڕای کرد ناچار\n\n\nبۆ ناو کۆمەڵی خۆی ڕای کردەوە\nئەیناڵان بە دەس ئێش و دەردەوە\n\n\nوتی ئەی کۆمەڵ ئێوە بێ خێرن\nمەیمون خۆ هیچە بۆ پێی ناوێرن\n\n\nبە سە ر هاتەکەی بۆ کردن بەیان\nئەمجا ورچەکان هەڵسان هەموویان\n\n\nکۆمەڵیان خێرا حازر کرد بۆیان\nلە شەبەیخوونا چوونە دارستان\n\n\nچەندیان لێ کوشتن چەندیان کرد زامار\nئەوەی کە مابوون ڕایان کرد ناچار\n\n\nکۆمەڵی مام ورچ دیان دارستان\nپڕە لە ئاو و میوەی تەڕ و جوان\n\n\nبەجێیان نەهێشت دڵیان جێگیر بوو\nلانەی شەو و ڕۆژ ناو باخی چڕ بوو\n\n\nئەمجا کۆمەڵێ مەیمونی فەقیر\nئاوارە لە ماڵ دوور کەوتە و زویر\n\n\nڕۆژێ کۆ بونۆ بە دڵەی پەرێشان\nوتیان تەکبیرێ بکەین بۆ خۆمان\n\n\nهێلانە شێواو وەک مەلی فەقیر\nیەکێکیان وتی من ئەکەم تەکبیر\n\n\nلە ناویان ببەین بە زۆر یا بە شەڕ\nلە نیشتماندا بیان کەینە دەر\n\n\nمەیمونێکیان بوو ئازا و بە تەکبیر\nپێی وتن ئێوە قەد مەبن زویر\n\n\nبە شەڕ ناکرێ چارەی دوژمنان\nهێز و قووەتیش پەنایە بۆمان\n\n\nخۆم لە ناو ئەبەم بۆتان نامێنم\nتا وەکو تۆڵەی ئێوە ئەسێنم\n\n\nکاتێ کە مردم مەبن دڵ گران\nجار جارێ یادم بکەن هەمووتان\n\n\nوتی بە کۆمەڵ بەر بنە گیانم\nبشکێنن تێکڕا ئەندامە کانم\n\n\nهەڵگرن لاشەم ئێوە هەندێکتان\nبم بەن جێم بێڵن لە لای دارستان\n\n\nهەڵیان گرت بردیان دایان نا لەوێ\nخێرا گەڕانۆ لە نیوەی شەوێ\n\n\nئەمجا مەیمونی تەنیا و بریندار\nبە ڕا و بیری گەل بکا ڕزگار\n\n\nناڵە ناڵی کرد مەیمون بە ئازار\nبە ئاگا هاتن ورچانی زۆردار\n\n\nوتیان بۆ کەوتوی مەیمون ئا لێرە\nشەڕت هێناوە و هاتنت خێرە\n\n\nوتی ورچینە دڵسۆزم بۆتان\nنابینن گیانم شکا لە ڕێتان\n\n\nپێو وتن ئایا ڕۆژێ لە ڕۆژان\nدڵی ورچەکان چۆن ئێشا لێمان\n\n\nبا هەمو بڕۆین ببینە خزمەتکار\nهەر کارێکیان بوو نەکێشن ئازار\n\n\nببن بە ڕەعیەت تا وەکو مردن\nلە لای دۆست خۆش بێ و شەق بەری دوژمن\n\n\nکۆمەڵی مەیمون زانیان حاڵم\nلاشەیان ەاڕیم شکاندیان باڵم\n\n\nئەی مام ورچینە دەخیل سەد دەخیل\nگوێ گرن لە من با نەبن زەلیل\n\n\nقەراریان وایە شەوێ لە شەوان\nهەڵمەتێ بەرن بۆ ناو دارستان\n\n\nلە شەبەیخۆنا لە ناوتان بەرن\nجەرگ و هەناوتان هەموو هەڵدڕن\n\n\nئەمجا پاشای ورچ وتی بە مەیمون\nچارەمان بکە با نەبین زەبوون\n\n\nدای بنێ ڕێیەک نەبین سەرگەردان\nبمێنینەوە لە ناو دارستان\n\n\nوتیان بە مەیمون ئەزانی جێیان\nبۆچ پێمان ناڵێی شوێن و ڕێگایان\n\n\nشەوێ هەڵمەتێ بەرین کوڕانە\nلە ناویان بەرین لە ڕووی زەمانە\n\n\nوتی ئەی پاشا قەزات لە گیانم\nچۆنت پێ ناڵێم ڕۆحی ڕەوانم\n\n\nمنیش وەک ئێوە دڵ بریندارم\nدەریان کردووم و کوژراوی دارم\n\n\nشەوێ هەڵ ئەسین هەموو لە جێگە\nخزمەتگوزارم پێت ئەڵێم ڕێگە\n\n\nبەڵام ئەی پاشا شکاوە باڵم\nناتوانم بڕۆم قەزاو لە ماڵم\n\n\nپاشای ورچ وتی ئەتگرینە کۆڵ\nببە بە دەلیل لە سەحرا و لە چۆڵ\n\n\nئێستا کە مەیمون دڵی زۆر خۆشە\nفەوتانی ورچی لا فەرامۆشە\n\n\nئەبێتە پێشەنگ دەلیلی ڕێیان\nئەمجا بزانە چی ئەکات پێیان\n\n\nبیری ئەو وایە لە دەشت و سەحرا\nسەرنگوومیان کا بیانکا فەنا\n\n\nقەراریان وا بوو هەموو سبەی شەو\nحازر بن هەموو حەرامی کەن خەو\n\n\nشوێنی مەیمون سەر پشتی ورچ بوو\nئیرشادی کردن کۆ بوونۆ هەموو\n\n\nبردینە ڕێیە لە هەردە و سەحرا\nدوور لە ئەو شوێنەی خۆیان تیا ئەژیا\n\n\nدوور کەوتنەوە بە شەو تا بەیان\nلە سەحرای چۆڵا بێ ئاو و بێ نان\n\n\nکاتێ کە دەرکەوت سەحرای چۆڵ وهۆڵ\nهیچی تیا نییە غەیری لم و خۆڵ\n\n\nشوێنیان زۆر دوورە خۆ لە دارستان\nئەمجا کە گەرما چی ئەکا پێیان\n\n\nگرەی سەممومە لم وەک ژیلەمۆ\nئەسوتێ گیانیان وەک ئاگری پڕ سۆ\n\n\nبێ ئاو، سک برسی، هەم گەرمای سەحرا\nهیچ کەسیان نەمان فەوتان هەر لەویا\n\n\nئەمجا کۆمەڵی مەیمون زانییان\nکردیان بە شایی نەما دوژمنیان\n\n\nفکری مەیمونە، چەند تیژ وو بەکار\nلە ناوی بردن دوژمنی سەگسار\n\n\nمەیمونی داناش لە گەڵ ئەواندا\nگیانی فیدایی دا بە هەوادا\n\n\nئەم حیکایەتەم بە ناوی حەیوان\nپڕە لە پەند و کردەوەی زۆر جوان\n\n\nهەر کەس کردەوەی وەها بنوێنێ\nناوی لە دڵی گەل دا ئەمێنێ"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "کاک دلاوەر نامەکەت هات خوێنرایەوە بێ کەدەر", "poem_description": "بۆ ئەحمەد دلاوەر", "poem_text": "کاک دلاوەر نامەکەت هات خوێنرایەوە بێ کەدەر\nجاش کراوەی تازە بوو کەی خوا نەناسەی بێ سەمەر\n\n\nگەر بزن کلکی خورێ، نانی شوانی خۆی ئەخوا\nجا بزانە چی بە حاڵت کەم نەوەی ماڵومی کەر\n\n\nکاکی خۆت ئەتوانێ سک پڕ کا نموونەی زۆر هەیە\nتۆ نەوەت هێشتا نەدیوە نێرە مووکەی بێ هونەر\n\n\nبێرە لام تەعلیمت دادەم بەڵکوو باش فێرت بکەم\nتا لە پاشا بە سەهلی ڕۆڵەیە بێنێتە دەر\n\n\nئەو حەلەش گەر گوێزەبانەی بۆ بکەی مانع نییە\nبۆ چی یادت چۆتەوە - - لە ڕێگای سەنگەسەر\n\n\nسا ئیتر واز بێنە لادە تۆ لە حیلمی چاوەکەم\nدەک سیا ڕوو بی لە عاستم - - - -  - - ەر"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "کاکە سدقی لێی ئەچێ کاتی تەڵەب", "poem_description": "مایینە بۆر", "poem_text": "حیلمێ: \n\nکاکە سدقی لێی ئەچێ کاتی تەڵەب\nهەر ئەڵێی دێڵە بە بایە مایینە بۆر\n\nمیرزا مارف: \n\nهەر لە زێی تا ئاردە بایە مایینە بۆر\nمەفرەشی حەوشی سەرایە مایینە بۆر\n\nئەحمەد موختار: \n\nهەر بە ڕەوت ڕەمزی هەویر شێلان ئەکا\nوا ئەزانێ نانەوایە مایینە بۆر\n\nفەڵامەرز: \n\nسەر کەلەی زیوە پەڕەی سەوزی هەیە\nشێخەکەی چرچە قەڵایە مایینە بۆر\n\nعەلی کەماڵ: \n\nدایمە بێ نان و کاو و ئالیکە\nخواردنی پووش و پەڵایە مایینە بۆر\n\nحیلمێ: \n\nسەر بەرەو ژوورییە وەختێ بێتە بەر\nوەکو قۆڕ قۆڕە ئەقوڕێنێ... مایینە بۆر\n\n\nهێندە تەعریفی ئەکەم ڕاست و بە جێیە مەقسەدم\nچەشنی سولفاتە پەنا ئەبری مایینە بۆر"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "کوژراوم بە چاوی مەست بیر و هۆشم نەماوە", "poem_description": "", "poem_text": "کوژراوم بە چاوی مەست، بیر و هۆشم نەماوە\nبە قوربانی باڵات بم ڕوومەتت قەندی خاوە\n\n\nخاوەنی مەکر و نازی بە عیشوە خۆت ئەناری\nچاو گەلاوێژ گیامەکەم پەچەت بۆ چی داداوە\n\n\nئەو بێ بە وەسڵت شاد بم شەوێ تا ڕۆژ لەلات بم\nوا دەزانم کە یەزدان دنیای گشت بە من داوە\n\n\nگەر بکەم ماچی گۆنات لە باتی مووچە و بەرات\nتەمەننای چیتر ناکەم ئیتر تا دنیا ماوە\n\n\nڕوخسارت وەک مانگە، شوعلەی بۆ گشت دنیایە\nلە کێشانی برۆی تۆ مانی تەحیوور ماوە\n\n\nچون هێشتا کەس نەیدیوە کێ مەحبووبی وای دیوە\nئەمە حۆری بەهەشتە خوا بۆیە وای داناوە\n\n\nبێژن گۆرانی و بەستە حیلمی بە بادە مەستە\nچەند جوانە قامەتی یار وەکوو سەرو وەستاوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "گڕەی حوزەیران ئیمساڵ بۆ گەرمە جەرگ ئەکا بە ئاو", "poem_description": "بەبۆنەی کۆچی شاعیر شاهۆ", "poem_text": "گڕەی حوزەیران ئیمساڵ بۆ گەرمە؟ جەرگ ئەکا بە ئاو\nپێچ و خولیەتی ئێجگار بێ شەرمە، هەڵ ئەکا تاو تاو\n\n\nقەڵەمی لە دەس شاهۆ خستە خوار، شاعیری کوردان\nلە شیعری کۆنا تاوی ئەەدا بە غار، باسی نیشتمان\n\n\nفەلەک ڕسوا بی داڕزێی ورد ورد، لە ڕووی جیهانا\nبسوتێ گیانت ئازا و دەستوبرد، لە کوردستانا\n\n\nشاعیری بەرزت لە گفتۆ خست، بۆ چ وات پێ کردین\nبە ڕستەی جوان جوان هەڵبەستی ئەڕشت، بێ بەشت کردین\n\n\nلە باغی شیعرا نەمامی بەردار، وەختێ دانرا\nبە هەر دوو دەست نەویت لە بن دار، لە بێخ هەڵکنەرا\n\n\nکێ بێ بنووسێ باسی هەورامان، لانەی شاعیران\nخوڕەی ناوچەمی لای لایەیی شەوان، وا بە شیعری جوان\n\n\nکێ یادی شاعیر بکا ئەحمەد جاف، بە قسەی شیرین\nبە هەڵبەستی جوان بێ گرێ و ساف، بە یادی دێرین\n\n\nقەڵەم نۆبەتە بێرەوە مەیدان، بۆ مەلا حەسەن\nبە شاهۆ مەشهوور لە ناوچەی کوردان، خاوەن عیلم و فەن\n\n\nلە عیلمی ئەدەب بیر تیژ و زانا، وەک مەلەوانێ\nبە چەند زمانێ شیعری دائەنا، چون پاڵەوانێ\n\n\nشاعیری غەرام هەم نیشتمانی، مەستی ئەو بادە\nبە یادی قەومی ئەیوت گۆرانی، زیرەک و سادە\n\n\nحەقە گەر بگری کوردی مەینەتبار، بۆ ڕۆشتنی تۆ\nبدا بە سەریا نەک جارێ سەد جار، شاعیری کورد ڕۆ"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "یا ڕەب ڕووڕەشم من گونابارم", "poem_description": "", "poem_text": "یا ڕەب ڕووڕەشم من گونابارم\nلە حزووری تۆ زۆر شەرمەزارم\n\n\nزاتی پێغەمبەر ئەگاتە فریام\nچونکە عەبدی تۆم ئومێدەوارم\n\n\nکەرەمت زۆرە بۆ ئۆمەتی خۆت\nگەورە، فەریادڕەس، بگە هاوارم! \n\n\nهەر تۆ شافعی لە ڕۆژی مەحشەر\nلە ڕەحمەتی تۆ منیش بەشدارم\n\n\nنائومێد نابم ئافریدەی تۆم\nهەر زاتی حەقە ویردی سەر زارم\n\n\nحیلمی فەقیر و پیر و ئوفتادە\nکەوتووم لە ماڵۆ کز و هەژارم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "یەزدان بۆ چی وا لە من زویری", "poem_description": "پێنج خشتەکی لەسەر هۆنراوەیەکی عەلی کەمال باپیر", "poem_text": "یەزدان بۆ چی وا لە من زویری\nخزمەتم نەبوو لە گەنجی و پیری\nفازل شاهیدە بە بێ تەقسیری\n«یا ڕەب ئەزانم کە تۆ بەسیری\nبۆ گوناهی من تۆ زۆر خەبیری»\n\n\nکردت بە خەڵووز هەموو کێوی توور\nخۆ من عەبدی تۆم لە نزیک و دوور\nهەر بە ڕەحمی تۆ من ئەبم مەسروور\n«بە خەجاڵەتی هێنامتە حزوور\nکوێری، موو سپی، ڕوو ڕەشی، پیری»"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "یەکی ڕەمەزان ساڵی حەفتا و دوو", "poem_description": "بۆ لەدایکبوونی ئاواتی کوڕی تۆفیقی کارەباوە", "poem_text": "یەکی ڕەمەزان ساڵی حەفتا و دوو\nئاوات هاتە دی وا ئاواتمان بوو\n\n\nعومری درێژ بێ بژی بۆ وڵات\nبۆ نیشتمانی گیان خەبات ئەکات\n\n\nیەزدانی گەورە دڵمانی خۆش کرد\nزامی دەروونی ئێمەی ساڕێژ کرد\n\n\nهەر بەرخوردار بێ ئەم نەوە جوانە\nچوون پارچە گۆشتی دڵی خۆمانە\n\n\nلە هەڵەبجەدا هاتۆتە دنیا\nئەم پێنج هۆنراوەم بۆ ئاوات دانا"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئەزانی خۆشە ئەم نیشتمانە", "poem_description": "", "poem_text": "ئەزانی خۆشە ئەم نیشتمانە\nبەڕاستی ئەڵێم شوێنی سەیرانە\n\n\nئەم کەژ و کێوە دەشت و دیمەنە\nهەمووی وەک زێڕە خاکی کوردانە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئەو یارە جوانەم لە بۆ بنێرن", "poem_description": "وەرگێڕراو", "poem_text": "ئەو یارە جوانەم لە بۆ بنێرن\nگەر مردم لاشەم بە ئەو بسپێرن\n\n\nگەر بکا ماچێ لەم دوو لێوانە\nزیندوو بوونەوەم بە دوور مەزانە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئەو یارە مەیلی لەسەر کوڕانە", "poem_description": "", "poem_text": "ئەو یارە مەیلی لەسەر کوڕانە\nشەو و ڕۆژ هەۆڵی بۆ شوو خۆ جوانە\n\n\nبەڕاستی ئەڵێم یارێ وەها بێ\nتێر نابێ بە هیچ وا پەریشانە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ئەگەر پارەیەک بە فێڵ دەس کەوێ", "poem_description": "", "poem_text": "ئەگەر پارەیەک بە فێڵ دەس کەوێ\nیا حەکیم ئەیبا یا لێت ئەکەوێ"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "بۆیە هەمیشە زیاد ئەکا و ئەخولێتەوە", "poem_description": "", "poem_text": "-. - بۆیە هەمیشە زیاد ئەکا و ئەخولێتەوە\nتالە  - -  -. - - -  -. خۆی بێنێتەوە\n\n\nگاتێ گەییە -. - ئەو تێ دەگا ناڕوا هەمووی\nجا لە داخا وردە وردە سیس ئەبێ و ئەکشێتەوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "جوانێک و پیرێ کەوتنە گفتوگۆ", "poem_description": "وەرگێڕراو", "poem_text": "جوانێک و پیرێ کەوتنە گفتوگۆ\nپیر بووی تۆ لە یار ئەبی ڕەنجەڕۆ\n\n\nوەڵامی داوو پیری بەسزمان\nپیر بووم دوور ئەبم لە یاری جوان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "حیلمی مەحبووبە لە لای هەموو کەس", "poem_description": "", "poem_text": "حیلمی مەحبووبە لە لای هەموو کەس\nخۆی ناڕەنجێنێ بۆ پیاوی تەرەس\n\n\nچونکی ئەزانێ بەوەفا کەمە\nناچێتە ژێری لافاوی هەرەس"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "دێن بە سەرمانا ئەسووڕێنۆ خەیاڵی چی دەکەن", "poem_description": "", "poem_text": "دێن بە سەرمانا ئەسووڕێنۆ خەیاڵی چی دەکەن\nمردنی ئێمە لە ژینی ئێوە بەخوا چاترە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "زەمانی ڕاستت ئەوێ ڕاستە لەگەڵ ئینسانی ناپاکا", "poem_description": "", "poem_text": "زەمانی ڕاستت ئەوێ، ڕاستە لەگەڵ ئینسانی ناپاکا\nحەمە حیلمی مەڵێن شێتە، ڕەفیقی بەد ئەبەد ناکا\n\n\nئەوەند بەرز و بڵندە ئاشیانی عیززەتی نەفسم\nبە عاری تێ ئەگەم ژینم لەژێر تەئسیری ئەفلاکا"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ساقی شەرابێ بڵێ شەرابە", "poem_description": "", "poem_text": "ساقی شەرابێ بڵێ شەرابە\nزوو ئاشکرای کە جەرگم کەبابە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "سوپاستان ئەکەین بە دڵ هەموومان", "poem_description": "بۆ «شاکیر فەتاح» خاوەنی کتێبی «شەبەنگە بە ڕۆژ»", "poem_text": "سوپاستان ئەکەین بە دڵ هەموومان\nچیرۆکی دادتان پێک هێنا بۆمان\n\n\nشەبەنگە بە ڕۆژ گەلێک بەسوودە\nلە زێڕ چاکترە بۆ نەوەی گەلمان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "سێ شت لا ئەبا خەفەت لە گیان", "poem_description": "", "poem_text": "سێ شت لا ئەبا خەفەت لە گیان\nئاو و سەوزایی و ڕوخساری جوان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "سەرینت دۆشەکت گونجی باخانە", "poem_description": "", "poem_text": "سەرینت - - - - - دۆشەکت گونجی باخانە\nلە گێژی بەحری - - - هەمیشە وا کە خنکاوی\n\n\nبە ئاڵۆشی گیانت ئەو مەه جەبینەت شێت و شەیدا کرد\nبە توێشەی ڕەپ هەتاکوو تۆش بگەوزێنێ لە خوێناوی"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "ناتیقا چەن شیعرت وتووە دەرحەقم", "poem_description": "", "poem_text": "ناتیقا چەن شیعرت وتووە دەرحەقم\nپێت بڵێم با خۆت نەخەیتە بەر شەقم\n\n\nحەز ئەکەم حیفز و وەقاری خۆت بکەی\nبا حەواڵەی تۆ نەبێتن مەترەقم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "وتەی بێ جێ خەیاڵە هیچ و پووچە", "poem_description": "", "poem_text": "وتەی بێ جێ خەیاڵە هیچ و پووچە\nقسە شوێنی نەبێ وک نەخشی ئاوە\n\n\nبخوێنن! خوێندنە ڕووناکی چاوە\nگەلی جاهیل بە دائیم بەش خوراوە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "وسوو موحتاجی دانە وا هاتە لاتان", "poem_description": "", "poem_text": "ناری: \n\nوسوو موحتاجی دانە هاتە لاتان\nکە دەستێکتان هەیە ئێوەش لە دانا\n\nحیلمی: \n\nوسوو هات دان بکا یا شێخ لە لامان\nبە مەرگی تۆ قەسەم، پێنج دەفعە گامان"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "پیر بووم بە جارێ زۆر پەرێشانم", "poem_description": "", "poem_text": "پیر بووم بە جارێ زۆر پەرێشانم\nوەختە داڕزێ گشت ئەعزاکانم"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "کەریم نازانی حیلمی ئێستە ئەشعاری ئەمەن جوانە", "poem_description": "", "poem_text": "کەریم نازانی حیلمی ئێستە ئەشعاری ئەمەن جوانە\nکە شێر هات ڕێوی خۆی ناگرێت بە داییم هەر لە ناو لانە\n\n\nئەڵێن تەیری هەیە حوکمی نییە بە ڕۆژ چاوی وەک کوێر\nئەکەن هێلانە بۆ خۆیان لە بنمیچ یا لە وێرانە"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "کەمال ماچی کەرەم کە لەو سەری کوڵمت بڵێم ئۆخەی", "poem_description": "", "poem_text": "کەمال ماچی کەرەم کە لەو سەری کوڵمت بڵێم ئۆخەی\nئەگەر بێت و بدەی وەعدە نانووم هەتا سوبحەی\n\n\nدوو لێوی سووری عاقیقی ئەبریسکێتەوە وەک نار\nدوو چاوی نێرگسی شەهلای منی شێت کردووە ئەبرۆی"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "گەر تەماشای مەقعەی کەیت ناوسکی دیارە لە لات", "poem_description": "", "poem_text": "گەر تەماشای مەقعەی کەیت ناوسکی دیارە لە لات\nهێندە وازە هەر لە ئەشکەوتی چل میران ئەکا\n\n\nدەسکەدن لای یارۆ تاڵە موویە کە کەر پیا بچێ\nقەت خرووی ناشکێ بەمانە ڕوو لە گونجی خان ئەکا"}, {"poet": "شێخ محەممەدی حیلمی", "poet_description": "['ناو : شێخ محەممەدی حیلمی']", "book": "دیوانی شێخ محەممەدی حیلمی", "poem_title": "گەر وەرگەڕا زەمانە لێت کەوتە بەزم و کینە", "poem_description": "وەرگێڕراو", "poem_text": "گەر وەرگەڕا زەمانە لێت کەوتە بەزم و کینە\nبە ئارام بە، بە شادی، بۆی لێدە تەپڵی سینە\n\n\nڕاستە گۆڕانی چەرخ، عەجیبە، سینەمایە\nزۆر ئاشوب و پڕ فیتنە، سەد ئەفسوونی لە لایە"}]