[{"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "چاوەڕێ", "poem_description": "٣٠ی پوشپەڕی ١٤٠٠<br>نووسین: سەعدی عەباسی", "poem_text": "سەردەمێکی چاوەڕێ بووم یاری جارانم نەهات\nگوێ لەمستی دەنگی پێ بووم ڕاحەتی گیانم نەهات\n\nمن هەموو ڕۆژێ میجازی عیشقەکەم نوێ کردەوە\nئەو هەموو جارێ شکاندی و پێ بە پەیمانم نەهات\n\nپێم کەگووت ئارامی گیانم تۆی شفای ئازاری دڵ\nئەو بزەی هاتێ و گوزەر بوو، دەرد و دەرمانم نەهات\n\nسیس ببوو غونچەی ژیانم، سێسنم نەیدا چرۆ\nتێپەڕی گوڵزاری عومرم، مێرگ و خەرمانم نەهات\n\nکوون کوونە جەرگ و هەناوی من لەدووری دیدەمەست\nچەشنی زوڵف و بسکی خاوی حاڵ پەرێشانم نەهات\n\nمن کە دائیم هەر خەیاڵی ماچی یاری خۆم ئەکرد\nبێ لوتف بوو یارەکەم قەت شەو لەجێژوانم نەهات\n\nوەک «وەفایی» سەعدیا تۆش هەر بناڵێنە و بڵێ\n(ئەلئەمان سەرتاقەدەم سووتام و جانانم نەهات)"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "باوەش", "poem_description": "٢٦ ی سەرماوزی ٢٧٢١ ی کوردی<br>نووسین: سەعدی عەباسی", "poem_text": "ڕۆژ بە تاسەی باوەشێکی پڕ ئەوین و بێ درۆم\nشەو لەدوای ئەو خوازە شیرینەم هەدا نادەم بەخۆم\n\nگەرچی زۆریان باسی عەشقی بێ سەرەنجام کرد لەلات\nدێم بە نێوی خوای ئەوین سوێندی ئەوینداری دەخۆم\n\nکێ دەڵێی دین دوژمنی هیوا و حەز و دڵدارییە\nمن بە ئاوی کەوسەریش دەسنوێژی دڵداری دەشۆم\n\nئەو دەمەی بێ یارو هاو دەم تێپەرێ لەو ژوانگەیە\nکاولەیەو بۆن و بەرامی مەرگی لێ دەتکێ لە بۆم\n\nزۆر حەزی سامانی دونیا و ژینی شاهانەم نییە\nباوەشت کۆشک و تەلارە و خۆم لەوێ خاوەن شکۆم\n\nتیری زۆردار زۆری زۆر و زوڵمی دەوران دا نیشان\nبۆیە ئێستاش هەر لەزوڵمی زوڵمەتی شەو ڕەنجەڕۆم\n\nتۆش کە نەمزانی حەبیبی، دڵبەری یا قاتڵی\nئێستە من بۆچی نیشانەی تیری برژانگ و برۆم؟\n\nباوەش و نەرمی لەش و ماچێکی سەر کوڵمی گەشت\nبوونە هەڵقە و من لەناویدا وەکوو مەل دەستەمۆم\n\nشەوچەلەی یەڵدایە بۆنی مێخەک و سێوی کەوات\nجەننەتی یەزدانە باغت بۆیە خولیای هاموشۆم\n\nدەم بە دەم &#39;سەعدی&#39; بەقوربانی دەمت بێ گوڵ بەدەم\nئەی کە نازانی چەنێ بۆ ماچی ناو دەم دڵ بەسۆم"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "بزەی لێو", "poem_description": "نووسین: سەعدی عەباسی", "poem_text": "بزەی لێوت بەزاندوویە خەم و ناسۆر لەناخم\nشنەی قاقات وەراندوویە بەری تاڵی لەباخم\n\nسپای چاوت دەشێوێنێ پلانی بەد ڕەقیبان\nنگای نازت دەنەخشێنێ دەر و کۆشک و وەجاخم"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "وەرزی جوانی", "poem_description": "٢١ ی پووشپەڕی ٢٧٢١ ی کورد<br>نووسین: سەعدی عەباسی", "poem_text": "ئەی دو چاوت وەرزی جوانی، ئەی هەوێنی ژین و مان\nزایەڵەی دەنگت لەناخم کەڕ دەکا گوێچکەی خەمان\n\nبەژنی بەرزت وەک ئەلەم، پرچت لەوێ لێ لێی سەمان\nپەت کراوی تاڵێ زوڵفم مەمخەبەر داوی نەمان"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "حەسڕەتی ماچ", "poem_description": "نووسین: سەعدی عەباسی", "poem_text": "لەمن ڕا سووچ و تاوانێ نە کریاوە و نە دەکرێ\nلەتۆ ڕا وەعدەیی ماچێ نە دریاوە و نە دەدرێ\n\nدەسا مەیلت لەمەیلم لادەدا قەستەم بەلێوت\nئەوین و حەسڕەتی ماچت نە کوژراوە و نە دەمرێ"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "نەورۆز", "poem_description": "١٠ ی ڕەشەمەی ١٤٠٠<br>نووسین: سەعدی عەباسی", "poem_text": "بکەن شایی کە شای جێژنانە نەورۆز\nهەوای ماچ و وەفا و جێژوانە نەورۆز\n\nکچ و کوڕ ڕاپەڕن داوەت بگێڕن\nکە چەقڵی چاوی نامەردانە نەورۆز\n\nمناڵ و میر مناڵ شاد و بەکەیفن\nبە ڕۆژ کۆڵان و شەو سەربانە نەورۆز\n\nبڵێسەی ئاگری دوژمن بەزێنە\nگڕی گڕکانی بێ ئامانە نەورۆز\n\nلە پاش مەرگی ڕەشەمێ هاتە مەیدان\nڕەقیب و دوژمنی زستانە نەورۆز\n\nبە بەرگی زەرد و سوور و شین و سەوزی\nهەرای سۆزی چیاو کوێستانە نەورۆز\n\nدە پشکوێ گوڵ دەڕازێ دەشت و پێدەشت\nنشانەی جەننەتی یەزدانە نەورۆز\n\nسەراپا بۆنی ئازادی و ئەوینە\nسەراسەر شادیە و سەیرانە نەورۆز\n\nهەتا کوردێک بژی نەورۆز دەمێنێ\nکە کورد قەت نامرێ و هەرمانە نەورۆز"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "هەڵفڕین", "poem_description": "١٢ی بەفرانباری ٢٧٢١ ی کوردی<br>نووسین: سەعدی عەباسی", "poem_text": "حەتا ئەمڕۆ کەسێک ژیاوە بەژینت؟\nکەدڵخۆش بێ بەقاقاو پێکەنینت؟\n\nحەتا ئێستا چ کەس دڵخۆشی کردی؟\nلەکاتی ماتەم و گریان و شینت؟\n\nکەسێک بووە ئەگەر چارەی خەمت بێ؟\nلەئێش و زام و ناسۆر هەڵمژینت؟\n\nپەنات بۆ بردبێ کاتێ کە لەنگی؟\nبەخوێ نەیکردبێ ساڕێژ برینت؟\n\nحەتا کەنگێ بەم و بەو دڵ دەبەستی؟\nئەبێ کێ ببتە هۆی فرمێسک سڕینت؟\n\nلەگەڵ خۆت ئاشت بەوە ئەو جا دەزانی\nنەبوو کەس لایەقی ئەشق و ئەوینت\n\nدڵی خۆت بگرە باوەش ئۆقرە دەگری\nبە دڵ ئاسوودە سەر نێیە سەرینت\n\nشەقەی باڵت بەرەو ئاسۆ تەیار کە\nکەست پێویست نییە بۆ هەڵفڕینت"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "تاقە داری هیوا", "poem_description": "١٦ی خەرمانانی ٢٧٢١ کوردی<br>نووسین: سەعدی عەباسی", "poem_text": "یاری بێ مەیلم لەکوێی هەر چاوەڕێی بادانەوەم\nچاوەنۆڕی تۆم ئەزیزم تۆی هومێدی ژیانەوەم\n\nسەیری ڕوخساری جەوانیم کە و بەهاوارم وەرە\nپڕ چرووک و سەرکزم پڕ لە کپ وپاڕانەوەم\n\nبگرە دەستی پڕ لە لەرز و پڕلە بێ هێزیم بەدڵ\nتاکوو بنوارم لەدەستت وەک قەڵای هەستانەوەم\n\nوالە لە دارستانی ژین هەر بێ چڵ وبن مامەوە\nدەی وەرە ئەی تاقەداری ژین و هیواو مانەوەم\n\nیان لەخەونێکی پەشێو دام یا ئەخر سەیرە لەلام\nچۆن بەدائیم هەر خەریکی ڕۆژ و شەو هەڵدانەوەم\n\nخۆ بەبێ چاوی ڕەشت خۆشم وەبیر نایەتەوە\nیەک نیگات کافییە گوڵم بۆ خۆ وەبیر هێنانەوەم\n\nوردە خاڵی کاڵ و ئاڵت هێن لەبەر چاوە کەمن\nخۆزگە دەمدی گەر خەتێکم بەو خەت و خاڵانەوەم\n\nسەیرە «سەعدی»ش هەڵکشانی هەر بەلایتۆیە کەچی\nهەر نەماوە کەس بەلام بۆ نازکەشی و حاوانەوەم"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "ڕاوێژ", "poem_description": "۱۲ی ڕەزبەری ۲۷۲۲ی کوردی<br>نووسین: سەعدی عەباسی", "poem_text": "دڵم گەرچی خەفەتبار و سەرم هەرچەند سڕ و گێژە\nلە سووچی قوژبنی ژوورم، قەڵەم مەیلی لە خۆوێژە\n\nبەیانیان کاتێ خۆر هەڵدێ بەدڵ دەڕوانمە ئاسۆ\nبڵێی ڕۆژێ لە کورتی دا؟ کە چون تا موڵکی تیرێژە\n\nبە شەو ئەمما لە ناو دوو ڕێ پیاسەی بێ قەراریمە\nدەمم بۆنی شەڕابی نوێ و دەسم هەروا بە دەستنوێژە\n\nکە ڕام وا بوو شەڕاب و دین گەلێک ساڵە لەیەک زیزن\nخودای من هاتە گوفتار و وتی چی قینە بینێژە\n\nبڕێ شاگەشکە بووم بەینی شەڕاب و دین کە چا بۆوە\nکەچی دیتم خەمێکی تر لە نێو ناخم سەرەوڕێژە\n\nوتم خوا گیان کە پاشا و عالمی هەر دوو جیهان خۆتی\nنگای ڕوحمێ بە رەو خاک و گەلی کوردیش بهاوێژە\n\nوتی یانی  لە تۆ وایە دەسم بەرداوە لەم کوردە؟\nوتم ئەی چۆن کەدەیبینم هەموو لام زاڵم و خوێنڕێژە\n\nکە فەرمووی سەیری چوار لا کە خەتای کورد خۆیەتی چبکەم\nئەوەندەی ئێوە خۆخۆرن سەری خۆشم لەڕاوێژە"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "ماچ و خاچ", "poem_description": "شەوکاری<br>٩ی پووشپەڕی ٢٧٢٢ی کوردی<br>نووسین: سەعدی عەباسی", "poem_text": "ئاخ ئەگەر ڕۆژێ دەمی شێعرم وە کوڵمەت دەکەوت\nوەکوو &#39;ماچ&#39;ێکی لە جێژوانی دڵم دەردەکەوت\n\nگەر شەوێک نووکی قەڵەم لە قوڵکی گەرنت دەخەوت\nوەکوو &#39;خاچ&#39;ێکی لە دیوانی دڵم دەردەکەوت"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "ئاڵا", "poem_description": "١١ی پووشپەڕی ٢٧٢٢ی کوردی<br>نووسین: سەعدی عەباسی", "poem_text": "شەقام شەقام و شار بە شار دێمەوە لات!\nگڵۆپ گڵۆپ دادەگیرسێم بۆ ڕووناکی دڵی ساوات!\n\nکانی کانی، ڕووبار ڕووبار دێمەوە لات!\nدڵۆپ دڵۆپ دەبمە شەپۆلێکی بەدفەڕ بۆ گەمارۆی نەیارانی دەوری باڵات!\n\nهەور هەور، گەواڵ گەواڵ دێمەوە لات!\nکولو کولو دادەبارێم بۆ ساڵیادی بەرزی کۆمار لە گشت وڵات!\n\nفیشەک فیشەک، برین برین دێمەوە لات!\nتک تک، سوور سوور دەبمە خوێن و دادەچۆڕێم، لەبەژنی شۆڕە لاوێکی جەرگەی خەبات!\n\nنەمام نەمام، چەپک چەپک دێمەوە لات!\nدەبمە گوڵ و دەبمە شینکە بۆ ڕەنگاڵەی کێو و چیات!\n\nتیرێژ تیرێژ وەک خۆرەتاو دێمەوە لات!\nکزە کزە دەبمە ئاسۆ بۆ گەشایی لە هەر چوار لات!\n\nدەبمە خوێن و دەبمە بەفر و دەبمە خۆر و دەبمە شینکە و دێمەوە لات!\nبەرز بەرز دەشنێمەوە قیت قیت، قۆز قۆز دەبمە ئاڵات."}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "ئابڕوو", "poem_description": "٦ی پووشپەڕی ٢٧٢٢ی کوردی<br>نووسین: سەعدی عەباسی", "poem_text": "منیش دەشیا بەهارێکی ڕەنگاڵە بام!\nلەمەی ئێستام قیت و قۆز تر،\nگورگەمێشی چەند ساڵە بام،\nدڵ پڕ لە قین، دڕ و بۆز تر!!\n\nمنیش دەشیا بووکەڵە بام!\nلەدەستی سووکەڵەی دەوران،\nهەتیوێکی ڕووتەڵە بام،\nچاو لەدەستی ماڵی گەوران\n\nمنیش دەشیا قاڵاوێک بام دەم لە کەلاک!\nلەسەر دار و درەختی شار،\nئەو چڵ ئەو چڵ ماندوو و هیلاک،\nبۆ فرۆشی یار بە نەیار!\n\nبەڵام کوردە وا نەزانی!\nبۆ نەیارم کڕنۆش دەبەم،\nبەنەفامی و بەنەزانی،\nئابڕووی خۆم و تۆش دەبەم."}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "ئاواتی دڵ", "poem_description": "٢٥ی ڕەزبەری ٢٧٢١ی کوردی<br>نووسین: سەعدی عەباسی", "poem_text": "خەوتەرەی چاوی کزم شەرتی لەدەست چووتە گوڵم\nشەوچەرەی شەو بێکەسیم دوو لێوی قەندووتە گوڵم\n\nوێرەگا بێ یان سەحەر، مانگ و هەسارە و خۆر ئەتۆی\nکەشکەڵان، زریا، فەلەک دوو چاوی جادووتە گوڵم\n\nوانەزانی زۆر هەوەس بازم، سکاڵای دڵ دەکەم\nئەو پەڕی ئاواتی دڵ ماچێ لەسەر ڕووتە گوڵم\n\nسەیری لەنجەو لارەکەت دەمباتە نێو بەحری خەیاڵ\nنەوسە، کوێر نابێتەوە و چاوی لەپەردووتە گوڵم\n\nتێنەگەی شاعیر ئەوینی تۆی لەسەر پێ دەردەچێ\nعاشقە و سەوداسەری ڕەش خاڵی زێرووتە گوڵم\n\nنەک بڵێی هەر جوان پەرەست بێ ئەو دڵە دێوانەیەم\nشێتی ئەخلاق و ڕەوشت و کردەوە و خووتە گوڵم\n\nیان نەترسی هەر بەماچێ دەست لەعیشقت کاتەوە\nموو بە موو بەستراوی پرچ و تاڵەکەی مووتە گوڵم\n\nگوڵبەدەم خرخاڵ لەپێ چاوی بەکل گوارەش لەگوێ\nقۆڵ بە بازن سینە پڕ مەرجان و یاقووتە گوڵم\n\nدەفتەری دیوانی «سەعدی» ناوی تۆی لێ دەربچێ\nلارەمل هەپڕوون و پێخواس تابڵێی ڕووتە گوڵم\n\n\nقەندوو: «قەندان»\nوێرەگا: «کاتی خۆر ئاوا بوون»\nپەردوو: «حجلە»"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "بەرگی ئەوینداری", "poem_description": "نووسین: سەعدی عەباسی", "poem_text": "وەرە با تۆوی دڵداری بچێنین\nلەگەڵ یەکتر وەفاداری بنوێنین\nبەرەو ڕووی قیبلەگای بێ مروەتاندا\nدەبا نوێژی ئەوینداری بخۆێنین بێ\n\nوەرە با تێبگەین لەو ڕەمز و ڕازە\nبزانین دڵ بە سازی کێوە سازە\nئەگەر دارای، ئەگەر بێ ماڵ و جێگەی\nکە دڵ ماڵی ئەوین بێ، بێ نیازە\n\nدڵت ڕابێنە دەرگای ئاوەڵا بێ\nبوێر و ژیر و گەشبین و قەڵا بێ\nئەویندارانە ڕێگەی ژین بپێوێ\nنەبێ ترسی لەوەی کۆسپ و بەڵا بێ\n\nبەژیری بیری ڕابردوو بەدەر کە\nهەوای سازی ژیان ئاوماڵی سەر کە\nفڕێی هەڵدە و بەجێ بێڵە ڕەشایی\nجل و بەرگی ئەوینداری لەبەر کە"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "ئازادی", "poem_description": "١٤ی خاکەلێوەی ٢٧٢٢ی کوردی<br>نووسین: سەعدی عەباسی", "poem_text": "تۆ چیت؟\n\nهەرچی دەکەم و دەگەڕێم؛\nنات دۆزمەوە.\n\nتۆ دڵۆپی کام بارانی نەباریوی؟\nیا شەپۆلی کام ڕووباری وشکەڵاتووی؟\nشنەبای کامە زاویتەی قەت نەهاتووی؟\n\nتەنکە پێستی گۆنای خوشکی کام شەهیدی،\nبە نینووکی داماڵاوی؟\nبزەی سەر لێوی کام دایکی نیشتمانی، کپ کراوی؟\n\nوای بۆدەچم؛\nتۆ هەنیسکی دڵدارێکی بێ باوەش بی!\n\nئااای دەترسم؛\nکزەی ئاسۆی وڵاتێکی دوورە بەخت و چارە ڕەش بی!!"}, {"poet": "سەعدی عەباسی", "poet_description": "['ناو : سەعدی عەباسی', 'لەدایکبوون : ٢ی ڕەشەمەی ٢٦٩٧ی کوردی؛ شاری نەغەدە']", "book": "شیعرەکان", "poem_title": "خەمی خەمۆ", "poem_description": "نووسین: سەعدی عەباسی", "poem_text": "سەیری گۆمی پڕ لە خوێنی ڕۆژھەڵاتم کە و مەڕۆ\nڕوو لە ئاسۆی دڵ بلاوێنی وڵاتم کە و مەڕۆ\nچاو لە لاوی حەق ستێنی نێو خەباتم کە و مەڕۆ\nڕوحمێ بەم شین و شەپۆڕە و کارەساتم کە و مەڕۆ\n\nسەیرە چۆن ناوی نەمانت دێتە سەر زار بەم خەمە\nخۆ دەزانی چەڕخی گەردوون سێ کەسی وەک تۆی کەمە\nپێش قیامەت ناحەزی گەل دێنە جواب و مەحکەمە\nدوژمنم بن بڕ کە جا پڕ دەستەڵاتم کەو و مەڕۆ\n\nشۆڕشێک هاتۆتە ئارا حەیفە نەیبی برا\nتۆ کە خۆت هەوڵی خەباتت بوو بە هەر جۆرێ کرا\nهاکە دیتت خەڵکی کوردیش مافی خۆی پێ بەخشرا\nجا بە ئاڵای بەرزی کوردستان خەڵاتم کە و مەڕۆ\n\nبابە بابەی جوانی ″هێژا″ بێنە پێش چاو و مەڕۆ\nجەرگی دایک و نیشتمان دوور کە لە خوێناو و مەڕۆ\nقەت بە بێ تەکبیر مەدە بڕیاری پڕتاو و مەڕۆ\nمن بەرەو هەر دەست بە دامانی ″خودا″تم کەو مەڕۆ\n\nکەس نەزانێ من دەزانم چەند بەهێزی ڕۆژی خۆی\nنووکی خامەت شایەدە و دەیکا خەباتی بێ درۆی\nلای هەمان سەیرە چلۆن هەم خەم ڕەوێنی هەم ″خەمۆی″\nخۆت ڕەوانەی ڕێگەکەی پردی سیڕاتم کە و مەڕۆ\n\n\nچوارشەممە ٢٠ی ڕەزبەری ٢٧٢٢ ی کوردی\nبۆ خوالێخۆشبوو مامۆستا خەمۆ"}]