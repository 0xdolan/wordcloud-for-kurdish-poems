[{"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "ئیلتجا بەردم وە تەکیە دارێ", "poem_description": "سمێڵەکەی کابرای کاکەیی", "poem_text": "ئیلتیجا بەردم وە تەکیە دارێ\nلە خالق نەترس لە حەق بێزارێ\n\n\nهەروام پەروا کەرد چوومە تاسەوە\nدیم دەستێ ئاماو وە مەقاسەوە\n\n\nکەلیمەی تەوحید وە زۆر پێم واچان\nوە زۆر سمێڵیان تەمام وەرقاچام\n\n\nئەگەر بوینی زەڕە ئیشەکەم\nگردەوە بکەم چنگە پوشەکەم\n\n\nلەی شەرمناکی لە خەجاڵەتە\nهەرگیز نەنیوەم کەس لەم وڵاتە\n\n\nشەرت بۆ من لە داخ ئەی سمێڵەوە\nسەر بنێم وە زێد ڕای سەر خێڵەوە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "ئیمساڵ بەختەیەکمان گردبووە دان", "poem_description": "شانامەی بەختە", "poem_text": "ئیمساڵ بەختەیەکمان گردبووە دان\nسەری ببڕین بۆ مناڵەکان\n\n\nوە سمکۆڵ چون ئەسپ زەوی ئەدڕی\nدەنک کا و جوی لە ماڵم بڕی\n\n\nدیم پەیا بوو یەک کولە بوری\nدیزەی ناپەسەن دەم چاو نەشوری\n\n\nواتش شێخ ئەوڵا وتهاش فەرمابێ\nتەشریف باوەری بی وەسەر شایێ\n\n\nخۆ منیش وە قوڕ گیراوی ماڵم\nدەسم کەوتوی وە دەس زاڵم\n\n\nهەرچەنێ گەڕام بۆ سورانەی شێخ\nناعیلاج بەختم کردەوە لە مێخ\n\n\nکوڕ وە باوکەڕۆ، کچ وە ئای ئای\nکەفتەن وە شوێنم تا قەرقەچایی\n\n\nیەکێکیان وتی بۆ ناپرسی ئەحواڵمان\nلەی زاری و شیوەن لەی ناڵە ناڵمان\n\n\nوتم ڕۆڵە گیان ئەحواڵتان چییە؟ \nئەم زیڕەزیڕتان لەبەری چییە؟ \n\n\nوتیان باوە هەناسەمان سەرد بی\nڕۆن و گۆشتمان هە بەختە زەرد بی\n\n\nئەوقەرە گریان لە زووان بوون لاڵ\nمن بەختم هاورد ئەوان چون بۆ ماڵ\n\n\nمن بەختم هێنا هەتاکوو باوە\nئەوە ڕەنجم دا لەگەڵ مناڵا\n\n\nهەر چەندێ ئێمە ڕەنجمان لەگەڵ برد\nئەومانیش بەگون ستارا خەرج کرد\n\n\nئینە شانامەی بەختەی مرواری\nیاران بوواناش پەی یادگاری"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "ئیمڕۆ ڕام کەفتەن من وەی کرماشان", "poem_description": "چینی کۆن", "poem_text": "ئیمڕۆ ڕام کەفتەن من وەی کرماشان\nچینی کۆنێ دیم زەوی نەقاشان\n\n\nواتم چینی کۆن قەدیم زەمانە\nئیمڕۆ ڕام کەفتەن وەی کۆنە خانە\n\n\nکوا قاوە و قلیان مەجلیس تلیاقی\nدیوخان پڕ سەیاد بەهەشتی باقی\n\n\nچەن وەسای دەساو خاس نەقاش وەنەن نیم\nهەزار بەگلەران باوش بەردەن لێم\n\n\nوە قاوە و قلیان وە جەزوەی پرری\nنەدەر هوبەتو چون میر ئەیخورری\n\n\nهاشا وەی تاریخ ساڵ من چەنە\nهەوام وە هەوای هوبەتو بەنە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "ئەو شێخەکەی خەم پی وەردەمان", "poem_description": "یا میرە میرە", "poem_text": "ئەو شێخەکەی خەم پی وەردەمان\nدوشمنم مەزار کوپە و مەرمان\n\n\nلە باتەی چاکەی بول نیانەمان\nمزگەفتش کەردەن جل گوڕ خانەمان\n\n\nیا میرە میرە هوێت و نامووست\nمردە و زندەمان بەیۆ پابووست\n\n\nچەنی خەلیفە نەردێ بشانی\nئیلتیفات وە تول داود بیانی\n\n\nهەر ڕۆژ بەیان قووش بوانۆ تێش دا\nئاساری دەروێش نەمانۆ لێشدا"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "بادی لەیلا خان", "poem_description": "", "poem_text": "بادی لەیلا خان... \nبادی عەنبەر باد بورجی لەیلا خان\n\n\nمشنیای تای دێز بەڕەزای شاخان\nمەشاتەی گێسووی بڵند دەماخان\n\n\nنەسیمی مەحرەم مابەینی یاران\nشارەزای شوقەی شەوبۆ نەوهاڵان\n\n\nنامەیەک نە شەرح دڵەی پەڕ دەردم\nشەرحێ نە سەودای هەناسەی سەردم\n\n\nبێ خەیلێ وەختەن دوور کەفتەی زێدم\nغەیر جە تۆ وە کەس نییەن ئومێدم\n\n\nنووسانم وە زۆخ زامانی کاری\nبرەش وە زامن تون وە دیاری\n\n\nنامەم بگێڵان وە هۆزانەوە\nبدەرۆش وە دەس دڵسۆزانەوە\n\n\nوە سۆزی سینەی دڵ خەراشەوە\nهامسەران یەک یەک بواناشەوە\n\n\nهەر کەس دڵسۆز بۆ سۆزێش نە دڵ بۆ\nدیگی دەروونش پەی من وە کوڵ بۆ\n\n\nبگرەوان باچان لێڵاییم لێڵەن\nبە نامەی مەلان نەزانی وێڵەن\n\n\nشەماڵ دەخیلەن تۆ وە دڵشادی\nباوەر نامەیەک گەردن ئازادی\n\n\nئەوە من ڕۆییم وەلای ڕۆمەوە\nمەر دۆعای خوێشان باوەرۆمەوە\n\n\nسەر نیام وە پای موڵکی ڕۆمەوە\nمەر دۆعای خاسان باوەرۆمەوە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "برا گەورەکەی شان و مل قەویم", "poem_description": "بۆ سەیید قادری برای", "poem_text": "برا گەورەکەی شان و مل قەویم\nشەوال عمامەی شەو گرد شەویم\n\n\nچەرخی پدەرتە قررانی براتە\nفلسێ لە باتی گشت ئەقرەباتە\n\n\nئاو هەواسان سەدای باوکەڕۆ\nئینەم خاستەرەن لە برایەتی تۆ\n\n\nهەوای هەواسان ناسازی سەرتاف\nخاستەرەن لە حوکم ڕەئیس بێ ئینساف"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "خانی خاس خەیاڵ شای کەمەر لاڵان", "poem_description": "بۆ شەریف چەلەوی هەمەوەندی", "poem_text": "خانی خاس خەیاڵ شای کەمەر لاڵان\nسەرداری سوپای گشت سیاه ماڵان\n\n\nسینەی کانە گەنج گەوهەر دانەی لاڵ\nفەرخوندەی فەڕبەخش سەحرای چەمچەماڵ\n\n\nئومێدەن دەوڵەت سولێمانیش بۆ\nتەڵای دەس ئەفشار خوسرەوانیش بۆ\n\n\nئەژنەفتم نوسخەی کورەی کاسەدەم\nیاوان وە خزمەت خانی خاتەر جەم\n\n\nپرساوی ئەحواڵ لەیلەکەی موڵڵا\nلەیل کەس چون لەیل من نیەن وەڵڵا\n\n\nبەڵام چی کەرین پەی جوان مەردی\nحاسڵ کومراز هەناسە سەردی\n\n\nدەردی عشق ویردەی خاتر غەمگین بۆ\nزەدەی زام وەدەس مەتار جەمین بۆ\n\n\nجورعەیە نە جام نەو ویردە بۆ\nلەیلی شیوەش کاریش کەردە بۆ\n\n\nژەهری ماری دەرد دووریش نۆشا بۆ\nبەهرام پەی دوست نمەد پۆشا بۆ\n\n\nڕویەوەی سەمەن شەو دێز نماوە\nوەو کول کمەیت جیهان پەیماوە\n\n\nوەو شەوقی شکار غەزاڵانەوە\nوەو سەودای سنوور نەوهاڵانەوە\n\n\nوەو شەعشەعەی ئەسپ خۆش ئاوازەوە\nتەشریف باوەردای جە ناسازەوە\n\n\nبدیای ئەی جەستەی خەستەی هەستیمە\nئەی پەرێشانی ئەی سەرمەستیمە\n\n\nبپرسای پەی کێن ئەی عەبداڵیمە\nئەی سەرگەردانی و وێران ماڵیمە\n\n\nئانە قەیس پەی لەیل من پەی کێ وێڵم\nپەی کێ وێران ماڵ کەڵپۆس وە پێڵم\n\n\nوێنەی بایەقوش وە کەژ و کۆوە\nپەی کێ هۆهۆمەن تارو مەبۆوە\n\n\nوەلحاسڵ تۆمار دڵەی پەڕ دەردم\nشەرحی ماجەرای هەناسەی سەردم\n\n\nبنووسای وزەوخ یەکاویەک فەرد فەرد\nباوەڕ داش دڵەش پەی دەردەم وەدەرد\n\n\nداد لە ڕای بیمون خانی خاس خەیاڵ\nیا بە زەبر هوێت بە زەبر گەنج ماڵ\n\n\nمەلاش شاد کەردای وە دیین مولا\nخاستەرەن لە حەج بەینی و بینەڵڵا\n\n\nمەلا شاد کردای دیسان هەم و هەم\nخاستەرەن لە حەج کەعبەی موعەزەم"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "ساقی سادەی شی وەهار ئاماوە", "poem_description": "", "poem_text": "ساقی سادەی شی وەهار ئاماوە\nگوڵان سەرکێشان نە تۆی سەحراوە\n\n\nهەوای دڵگوشاد ئەردی بەهەشتەن\nفەروەروی سەحرای گەرمەسێر وەشتەن\n\n\nوادەی بادەی ناب سەیری وەهارەن\nسەر زەمین مەزهەر لەقای دڵدارەن\n\n\nزەمزەمەی مەزاق دڵ ئەفگارانەن\nسەدای تەپڵی تیپ دەردەدارانەن\n\n\nوەقتی نۆشاونۆش سەبووی قەرقەفەن\nدەنگی زەلەی زیل دائیرە و دەفەن\n\n\nدرەختەن سەوزەن شنۆی شەتاوەن\nنەورۆزەن سەوزەن هەوای پای کاوەن\n\n\nمەیەن مەعشووقەن موحبەتەن مەیلەن\nخەمان لەبریزەن پیاڵان کەیلەن\n\n\nشەڕەن شۆڕشەن غەوغان غەریوەن\nمەر جلوەی جەمال دڵان فریوەن\n\n\nنە گشت دیارێ تەجەلای توورەن\nفیتنەی گیرودار قەتڵی مەنسوورەن\n\n\nفنا فی اللهان مەست دڵەفگا\nبێباک مەواچان إنّی أنا الله\n\n\nڕەندانی سەرمەست جان فیدای جانان\nأنا الحَق چون زیکر زاهید مەوانان\n\n\nبۆ تا بگێڕین خەسرەوی بەزمێ\nچەنی هەستییە بکەرین ڕەزمێ\n\n\nبەزمی چون مەجلیس بەهمەن وەکام بۆ\nگا حەدیسی جەم گا باسی جام بۆ\n\n\nگا گۆش نە سەدای چەقانە و چەنگ بۆ\nچەم نە تەماشای ساقیی گوڵ ڕەنگ بۆ\n\n\nئەی ساقی دەخیل من وەی زامەوە\nئیلتیفاتێ کەر! بۆ وە لامەوە! \n\n\nعیلاجێ پێم دەر سوودەمەندم بۆ\nباعیسی حەیات قەیدی بەندم بۆ\n\n\nڕەستگارم کە لەی بەند و دامە\nقەدەم ڕەنجان کەر! وەعدەم تەمامە\n\n\nتەشریف باوەرە وەو سەبووتەوە\nوەو پیاڵەی گوڵ ڕەنگ چون یاقووتەوە\n\n\nوەو سینەی سیمین زەرفی زەڕەوە\nوەو جامی گوڵ فام بۆی عەنبەرەوە\n\n\nهەر کەس بگێڵۆ جامێ پەی کامێ\nدەرمان پەی ئێشی هەر دەرد و زامێ\n\n\nموتریب تۆیش وە چەنگ دڵنەوازەوە\nوەو سۆزی سەمتوور سەدای سازەوە\n\n\nوەو موزیقەی مەشق سەد قانوونەوە\nدەم وە سەدای ساز ئەرغەنوونەوە\n\n\nمەرباچان مەلایش نە هەستی هویش ڕەست\nبی وە کاسە لێس مەستانی ئەلەست"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "سینەش وە باخچەی لیمۆ و بەیەوە", "poem_description": "", "poem_text": "سینەش وە باخچەی لیمۆ و «بەی»ەوە\nمەوقووفەن وە سام «حەی»ی «نەی»ەوە\n\n\nحەی و بەی و نەی تەسریفەن وەهەم\nحەییان مەگێڵیان گوڵ باخچەی وەدەم\n\n\nمەر بادی شەماڵ بەیۆ پەیان پەی\nنە هەم جیا کۆ حەی و بەی و نەی"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "سەییدی دین خاس", "poem_description": "", "poem_text": "سەییدی دین خاس... \nمیرزای پاک مەزەب سەییدی دین خاس\n\n\nپەروەردەی وەچاخ بارگەی سەید هەواس\nکولین حەرەم دایە ڕێزوار ناس\n\n\nدەی سا بۆ وە عەشق خوکان پای داغ\nبوز قدیم ساڵ جە ناساز یاتاغ\n\n\nبەشق خەزنەکەی خەلیفە باپیر\nجای زیارەتگای بەر سمیل نەگیر\n\n\nبەشق موقەسەم شەروال شیرداخ\nجەم جەم یاران پف پف چراخ\n\n\nبەشق تول سەوز پەروەردەی داود\nئێستا نەشکستەی ڕای باوەڵ باود\n\n\nهەر کەسێ یارێ مەکێشۆ پەی وێش\nباجەتی ئەو شەو قەوم و کار و خوێش\n\n\nهەتا کارخانەی شەفەق مەبۆ شەق\nزەراقی شانەن بێ پەروا جە حەق\n\n\nنامەیەک کیانای شیرین نامەیەک\nمەرقووم وە تەحریر شیرین خامەیەک\n\n\nفەرماویت گوایا عەلی کوڕەی من\nقورمەش بەردەن جە زێد و زامن\n\n\nچەنی ئیمامان قوبەی نوور گومەت\nکیانا ویت شفیع پەرێ قورەمەت\n\n\nقەسەم وە نووزە نووزەی پارکولە\nبەستە بۆم حەزرەت گا حول نە هولە\n\n\nتوول سەوز نەگڕ ئاهر نیابام\nخەنجەر نە کەللەی خان ئەحمەد دابام\n\n\nدایە ڕێزوار خەراپ کەردە بۆم\nدوکان داود پڕ ئاو کەردە بۆم\n\n\nکەردە بۆم نماز، گردە بۆم ڕۆزە\nپەی عەزمی وزوو سەندەبۆم گۆزە\n\n\nڕوو ڕەش بام وە تۆز ڕای مەدینەوە\nشایەم بەردەبۆ وە کولینەوە\n\n\nکەلیمەی تەوحید بە دڵ واچابام\nبەر سمێڵ وێم تەمام قاچابام\n\n\nخەڵکان بوینام نە پای میمبەردا\nبکێشام پەردەی خجڵەت وە سەردا\n\n\nئەمانەم یەک یەک ئامابۆ وەسەر\nقورەمەت ناماوی بیم و وەی بەر\n\n\nمادام بردەبێت نام گا حول چەم سیە\nئیتر بقیەی ئیمامان پەی چییە؟"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "شیرین بەستەوە", "poem_description": "", "poem_text": "شیرین بەستەوە... \nشیرین ئەساسەی سەروین بەستەوە\n\n\nدەس هاورد وە زوڵف دەستە دەستەوە\nپەخش کەرد وە دوران دییەی مەستەوە\n\n\nپەخش نە خور ئێوارەوە\nچون توڕڕەی تەیموور نە تۆمارەوە\n\n\nخاڵ نە حاشییەی زنج و دەمدا\nچون هندی نە دەور چای زەمزەمدا\n\n\nچەم نەشئەی دییەی دەلیلەی ڕەمدا\nخەسرەو خەڵتان کەرد نە دەخمەی دەمدا\n\n\nنمەز چی باچین وەی زەنج و دەمدا\nڕائحەی نفس عیسای مەریەمدا\n\n\nمەسقەل وەی خاڵان ماه دوو هەفتەمدا\nسەنەم خانەی چین گشتدام وەهەمدا\n\n\nسانع «شیرین» یش سەر تا قەدەمدا\nتەوعیز وە ئایەی ئیسمی ئەعزەمدا\n\n\nخەرامان خێزیا وەڕای حەرەمدا\nپەی قەتڵی مەلا وا حاتەم دا"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "شیرین تاتا کرد", "poem_description": "", "poem_text": "شیرین تاتا کرد... \nتای توغرای تومار ڕێزش تاتا کرد\n\n\nکو کو کوی کەڵاف عەنبەر وەلا کرد\nخەرمەن خەرمەن میسک خوتەن وە با کرد\n\n\nپەنجە برد پەرچین نە هەم جیا کرد\nتەختی پیشانیش بەدەر دو جا کرد\n\n\nحاجیان دوو قەوس پایەی سەما کرد\nموژان تەورتیر توشنەی غەزا کرد\n\n\nگیسووی سەراوێز چون بەڕەزا کرد\nسەر نەتۆی جامە و دووگمە و قەبا کرد\n\n\nساقی ستوون سیم تازە جەلا کرد\nخڕەی خڕخاڵش خەلای باڵا کرد\n\n\nدەم نوکتەی مەدهۆش لایَجزا کرد\nلە لوولەی گەوهەر لوءلوی لالا کرد\n\n\nخەم چەشمەی حەیات کەس نەنۆشا کرد\nچەن کەس چون یووسف خەریکی چا کرد\n\n\nغەبغەب چون تورنەج کەس نەبوسا کرد\nگەردن سورای ساف سەبووی سەبا کرد\n\n\nوەو شنۆی شەوبۆ شەماڵ شنیا کرد\nنە سایەی سەمەر لیمۆش جیا کرد\n\n\nناف وە عەتری ناف عالەم عەتا کرد\nهەر با چون وە میسک خوتەن خەتا کرد\n\n\nیان وە عەسای دەست کَلیمُ الله کرد\nیان وە تەلیسم کۆی گەنج کجا کرد\n\n\nقامەت تەرزی تول سەوڵی ساوا کرد\nئەوسا وا مەئوای جەننەت ئاوا کرد\n\n\nسورین چون شیرین بانووی کەسرا کرد\nڕژگ ئەفزای ئاهوو، سوب نە سەحرا کرد\n\n\nنمەز پەنجەی پا ی حومرەی حەنا کرد\nیان وە هوونی سورخ جەرگ مەلا کرد"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "شیرین جە لاتەن", "poem_description": "", "poem_text": "شیرین جە لاتەن... \nماچان دەوای دەرد دییەم جە لاتەن\n\n\nدییەم وە دییەت حەکیمان واتەن\nدەرمانی دییەم گەرد لای پاتەن\n\n\nچەن حەکیمان دەوای دەردم نەوەردەن\nماچان دووری تۆن تەئسیرش کەردەن\n\n\nجەلای دینی دۆست نییەن تیشەیا\nدەردی دووری تۆن شییەن پیشەیا\n\n\nبەڵام وەفات بام جای غەم کوراسان\nدەوا بەخشی دەرد دییەی تێش داران\n\n\nمەر نەژنەفتەنی یەعقووبی چون بی\nلە دووری یووسف دییەش چون من بی\n\n\nناگا نەسیمێ نە جامەی دڵسواز\nداش نە دەماغش دییەش کرد وە باز\n\n\nتۆیش بە عشق ئەو شا شکلت نایافتەن\nئەو کەسەیش تەسنیف هەستیش تۆ سافتەن\n\n\nبادەتی زوڵفان سیای سەر خەمت\nبەعشقی دوو دییەی دەلیلەی ڕەمت\n\n\nگەردی تووتیا تۆزی نەعلەینت\nپێکیان پەی مەلا پڕ وەفا و مەیلت\n\n\nبماڵم لە چەم، ساکن بم نە دەرد\nپەڕی سۆمای سەیر خاڵانی بێ گەرد\n\n\nمەلا سەودای سەیر خاڵی تۆ پێشەن\nدوور با تۆ نەوی، دییەم پەی چێشەن"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "شیرین سەرزەمین", "poem_description": "", "poem_text": "شیرین سەرزەمین... \nخێزیا پەی سەیران سەحرا و سەرزەمین\n\n\nدەس بەر پەی زوڵف و حاشیە و جەبین\nوەڵاو کەرد لە ڕووی مای دوو هەفتەمین\n\n\nدەس بەرد عەرەقچین توهمەی تاقەچین\nقەرار دا جە فەرق کڵافچەی موشکین\n\n\nقەتارەی قوڵەنگ تورمەی سورمەی زەڕ\nئاوێزان نە دەور چەفیەی خورشید فەڕ\n\n\nسەوزە کڵافان دێز وە پیلەوە\nدەماغ وەی هەواو گەشت گێلەوە\n\n\nلەیلیم وەی ڕەفتار وەی گوڵ گەشتەوە\nوەی عەزم سەیران سەحرا و دەشتەوە\n\n\nوەی دەستەی گوڵان لای سەروێنەوە\nوەی نیم نیگای ناز ئاهووی چینەوە\n\n\nوەی تورمەی تاقەی کەچ کڵاوەوە\n........................ . \n\n\nوەی سەر و سەروێن سیا ساتەوە\nوەی ئەگریجەی مرخ قەی چیفاتەوە\n\n\nوەی گیسووی تەمەن بەهرام گیرەوە\nوەی سلسلەی زوڵف چون زنجیرەوە\n\n\nوەی زەڕڕەی گەوهەر گۆشەوارەوە\nوەی زەنگۆڵەی زێڕ پای قەتارەوە\n\n\nوەی تۆپ تەڵای زنجی زەردەوە\nوەی مینای گەردەن ماول مەردەوە\n\n\nوەی سینەی سفید سەرجی سافەوە\nوەی دوو لیمۆی پڕ شەفافەوە\n\n\nوەی جامی جەبین نوور پێ وەشتەوە\nوەی چەشمەی حەیات کەس نەچەشتەوە\n\n\nوەی ساقی نەسیب سونعەت ژەنەوە\nوەی خڕەی خڕخاڵ تەڵا بەنەوە\n\n\nڕیشەی جەرگەکەم پێکاوە پاوە\nسەر پەنجەش وە هوون جەرگی مەلاوە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "فەلەک زەیارەن", "poem_description": "", "poem_text": "فەلەک زەیارەن... \nخەلایق پەشێو زار و زەیارەن\n\n\nدارا و نەدارا یەکسەر خەمبارەن\nچەمەڕای ڕەحمەت فەزڵی جەببارەن\n\n\nموحتاجی موفلس، گەدا و فەقیر\nغەنی و بێنەوا، نەبینا و ئەسیر\n\n\nئینس و وحووش و تەیر و موور و مار\nزومرەی حەیوانات سەغیر و کوبار\n\n\nجە نامەی ئەمتار وەعدەش ویەردەن\nڕووشان جە قاپی ئەعلای تۆ کەردەن\n\n\nکەردەنت ئیجاد سەحرا و سەرزەمین\nڕەزاق و ذی روح رَبّ العالَمین\n\n\nپادشاهی- عەزیم و جەبار\nستار و سەرپۆش واحد القَهّار\n\n\nبە یەکتایی هویت فەردی بێ هەمتا\nبە ڕۆحی شەریف ڕەوزەی مستەفا\n\n\nبە پێغەمبەران، ئادەم چەنی ڕووح\nبە شیس و ئیدریس، هوودی پڕ فتووح\n\n\nبە زەکەرییا، بە سەبری ئەیووب\nبە حوسنی یووسف، بە نەوحەی یاقووب\n\n\nبە مووسای کەلیم، وەو عیسای مەریەم\nبە گشت موڕسەڵان نامان وە قەڵەم\n\n\nبە گشت شەهیدان دەشتی کەربەلا\nیەکاویەک تەسلیم لە ڕا جانفیدا\n\n\nوەو ئەولیایان ساف و بێ ڕیا\nخالس و موخلس فناءُ فی الله\n\n\nجاری بۆ ئەمتار، ڕەحمەتی واران\nکەرەم ڕێزان کەی چون هەردەیی جاران\n\n\nدیسان سەر جە نۆ، جاری بۆ سەیلات\nخوزرا بۆ کەژ و سەحرا و سەر بیسات\n\n\nزومرەی حەیوانات وە تۆ مەنازان\nڕەزاق هەر تۆنی ڕزقیش مەوازان\n\n\nڕەحم کەری پەی عام، ڕەحمان و ڕەحیم\nعادل و مەعدەل، ڕەزاق و قەسیم\n\n\nوە کەردەی مەخلووق نەحس و بەدکردار\nعاسی و عوسیانبار، شووم و شەرمەزار\n\n\nنەیەری جەزای عەبدی ڕووسیاه\nمەردوود و موزنب، مەلعوونی گومڕاه\n\n\nغَفّار الذنوب هەر تۆی پەنامان\nغەیر جە قاپی تۆ نیەن ڕجامان"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "لەرەی لەرزانە دڵ هاورد وە لەرز", "poem_description": "نێرگەلە", "poem_text": "لەرەی لەرزانە دڵ هاورد وە لەرز\nقەهقەهەی شیشەی نەمام عەرعەر تەرز\n\n\nقەهقەهەی شیشەی ئاو ستێزاوە\nدیسان دور نە فرق مەجلس خێزاوە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "لەو بەیانەوە", "poem_description": "", "poem_text": "لەو بەیانەوە... \nحاڵێ پێم یاوا لەو بەیانەوە\n\n\nکێ دییەن ڕەوشەن وە زۆڵماتەوە\nتاریکی وەڕووی خۆرهەڵاتەوە؟ \n\n\nدەس و پا ڕەنگین وێنەی کەوەنی\nتەڵای دەسەوشار کەیخەسرەوەنی\n\n\nمەجلیس نشستەن وە دەورانەوە\nساقی مەگێڵان وە فنجانەوە\n\n\nساقی پێم بدەر جامێ پەیمانە\nبا خاڵی نەبۆ گۆشەی مەیخانە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "میرزام دادی من", "poem_description": "", "poem_text": "میرزام دادی من... \nهیچ نامان جواب، نامەی دادی من\n\n\nداد لە دەس بەختی مادەرزادی من\nنەیاوان وەگۆش کەس فریادی من\n\n\nهوێم کەردە مەجنوون تۆم وە نەوفڵ کەرد\nپەی خەیلی دۆعام خێر وەدڵ کەرد\n\n\nتومار تەعریف دڵەی ڕەنج وەباد\nکیانان پەی خان خاس خاتر شاد\n\n\nوتم بەل تۆش چون کەیخەسرەوان\nیەلغار مەکەری جەنی مەشەوان\n\n\nسەر تۆ خەیل مەکەی ماڵ مەدی خەیلی\nمەلا شاد مەکەی وە دین لەیلی\n\n\nخۆ من نەزانام شێواوە زەینم\nعالەم گشت وەعام مەکەران مەیلم\n\n\nبیمە سەرزەنشت هامسەران هوێم\nبەدان گشت تەعنەی بەد مەواچان پێم\n\n\nئینجارە وەشبای وەو ئەساسەوە\nوەو ئەساس خاس زەرین تاسەوە\n\n\nوەو تەپڵ منیر تەڵا و بەختەوە\nوەو خڕەی خڕخاڵ تەڵا و ڕەختەوە\n\n\nوەو گشت نازداران ماوی خاڵەوە\nوەو سەیر سەحرای چەمچەماڵەوە\n\n\nمنیش هام وەی دەرد چار نەوەردەوە\nشەماڵ سفتە سوم بەرد وەهەردەوە\n\n\nوەی نزگرەی نەزع وەی گیان هەڵاوە\nسەر بنەم وە سەنگ سیای ساراوە\n\n\nشەرت بۆ ڕووی دیوان وەرنە گشت باسێ\nبەر نەگەشت حساب خاس و ناخاسێ\n\n\nلە دەس یەقەی هوێم وە پارەکەم\nهەڵقم هەڵفاو ویز پای قەنارەکەم\n\n\nتا مەحشەریان وە قەتارەوە\nبەیان بوینان وە سێدارەوە\n\n\nباچان یە مەلای دەروون پڕ نەفتەن\nدادش وە دیوان قیامەت کەفتەن"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "میرزام یە وەعدەی نەو وەهارانەن", "poem_description": "", "poem_text": "میرزام یە وەعدەی نەو وەهارانەن\nسەرەتای تەلمیت خاتر دارانەن\n\n\nفەسڵ وەسڵ دۆست سەیر هەردانەن\nلەڕەی لەڕزانەی زەنەخ دارانەن\n\n\nزەمزەمەی بوڵبوڵ، دەبدەبەی گوڵەن\nنە زارەی هوزار دەروون پەڕ چڵەن\n\n\nنە پرشەی شەونم نە ڕووی پەردەوە\nنەرگز مەست چەم وەلاو کەردەوە\n\n\nنەقارەی منقار تەیرانی سوب خێز\nبێزەنان نەغمەی نەکیسای پەروێز\n\n\nچریکەی چەکاوس چون حەنجەرەی عود\nمەر دەنگی چل چەنگ پەنجەی بارەبود\n\n\nهۆ هۆی بایەقوش شەو وە هەردەوە\nزامی دەردینان تازە کەردەوە\n\n\nدەنگی قیڕەی قاز سوب نە سەحرای سووس\nمەر موزیقەی مەشق شەهەنشای عەرووس\n\n\nتیپ تیپ قوڵنگان قەتارەی قازان\nمیرزام تا وە ژوور ئاوات مەوازان\n\n\nجەرەس وە ئاهەنگ خۆش قانوونەوە\nدەنگ وە سەدای ساز ئەرغەنوونەوە\n\n\nقومری وە قووقووی نەغمەی هوێشەوە\nمل وە تەوقی زەڕ وەفا ڕیشەوە\n\n\nقوقوشەن وە فەرق شاخی سەروەوە\nمەر حاجی وەرای سەفا و مەروەوە\n\n\nقەواقوی قەتار قوڵەنگی تیژ پەڕ\nکەردەن هۆش و گۆش کەڕڕووبییان کەڕ\n\n\nفەرشی فەرەح بەخش سەوزەی قەدەم خێر\nفەرشەنەن وە مڵک سەحرای گەرمەسێر\n\n\nدەی ساجەی دەمدا هەر کەس دڵێش بۆ\nچوین بوڵبوڵ هەوای سەودای گوڵێش بۆ\n\n\nیا خود چوین فەرهاد دڵ ئاهەرین بۆ\nمەزەی مەزاقش نامی شیرین بۆ\n\n\nیا خود جە دەروون مایە مەیلش بۆ\nچون مەجنوون هەوای خاڵی لەیلش بۆ\n\n\nمەبۆ ئەزمی سەیر سەوزە و سارا کۆ\nدامانش نە هوون دەروون دارا کۆ\n\n\nنەو فەیزی فتووح نەو وەهارەوە\nنەو بەیزای ئەنوار کۆی دڵدارەوە\n\n\nسەیری سەحرا و دەشت سەری دیارانەن\nناڵەی مورغەزار... مێرغوزارانەن\n\n\nدۆست لە بەهانەی دڵستانی بۆ\nلا قەید نە جەواب «لَن تَرانی» بۆ\n\n\nشەو سەرگەردانان سەر ئازاد کەرۆ\nشیان وە وادی أیمَن شاد کەرۆ\n\n\nمەر مەلایش نیشۆ شەو نە دەیجووردا\nنە تیرەی تاریک سیای بێ نووردا\n\n\nئەر ستارەم بێ نەوا و بەرگ بۆ\nوە دینی دڵدار هویت شاد مەرگ بۆ"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "مەحموودی پڕ جوود غەزنەوی تەرزم", "poem_description": "لە جوابی فەرەنجییە دیارییەکەی مەحموود پاشای جافدا", "poem_text": "مەحموودی پڕ جوود غەزنەوی تەرزم\nکیانابێت جلێ پەی دەفعی لەرزم\n\n\nئەو شاهەنشا نەرد نیک و بەد شانا\nپەی تۆ تەوقی زەڕ پەی من جل کیانا\n\n\nڕەزام وە قەزای ئەو سوبحانەوە\nئەر سەد مەجرووح بام وەی پاڵانەوە\n\n\nتۆیش وەش بای وە تەوق ساف تەڵاوە\nحەق ڕووت نەکەرۆ وەلای بەڵاوە\n\n\nئافەرین میرزام خوات لێ بۆ ڕازی\nتەکزیبت نەکەرد خواجەی شیرازی"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "مەلا تاڵەی من", "poem_description": "خەوەکەی پوورە ڕێحان", "poem_text": "مەلا تاڵەی من... \nبنوور وە کتێب پەرێ تاڵەی من\n\n\nعالەم ڕەم کەردەن شەو لە ناڵەی من\n----------\n\n\nهورمیکت دییەن بە هویتەوە\nئەر خێر، ئەر شەڕ، هاتە ڕێتەوە\n\n\nدیت خشە خشێ لە لای جێتەوە\nهێواش هۆرزیا نیای پێتەوە\n\n\nوەی ئیشارەی دەس تالعت شەڕ بێ\nلە نیوەشەوا ناوگەڵت تەڕ بێ\n\n\nتومەز شەیتان بوی ئەغوەی برد وەنەت\nپڕ وە پڕ وە زۆر حەربەی دا لە نەت\n\n\nقایمی بگرە جڵەو زووانت\nیە چوون خەوێ بوو قوڕ وە باوانت\n\n\nخەوی تۆ فیتنەی عەینی عەیانە\nتاریک و ڕۆشن بەری بەیانە\n\n\nئیزهاری مەکە سڕڕی پەنهانە\n----------\n\n\nئی قسە من زانام با نەزانۆ کەس\nخۆت مەکە غەڵتان ماتلی وەدەس\n\n\nدەرمانی هەنەن لە لای مەلای هوێت\nگۆش ڕاگرە من واچیم پەرێت\n\n\nمشتی لە چوغان هی جەوەل ناساز\nپەنج دەنک بیبەر لەگەڵ شەش لەق پیاز\n\n\nیەک گوێلی نمەک لەنی زەنجەفیل\nبکەش بە یەکدا مەبۆ بە فتیل\n\n\nهورد هورد بکوتەش وە دەسکی هاوان\nبیتەپێنە گەڵ ئەی خوشکە ڕێحان\n\n\nئێشی زامەکەت ئەکزێتەوە\nئیتر کەس وە شەو نانێ پێتەوە\n\n\nئیتر خۆ شوومی پیسی قەساوەت\nنابینی بە چەم تا وە قیامەت"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "نازار نەزانی", "poem_description": "", "poem_text": "نازار نەزانی... \nحەرفێ مەپەرسام لە ڕای نەزانی\n\n\nجە کۆت هاوەردەن فەیرۆزەی کانی\nنیانت وە تەخت لەعلی ڕۆمانی\n\n\nقەدیم لە وێتەن یا ئیساسەنەن\nیا لە نەقشی چین فەخفوورت کەنەن\n\n\nئەوسا من تۆم دی نەیوەر نەوڕەس وێت\nناشییە شکار دوور نە هەوەس وێت\n\n\nئەوسا مارانت یەشتا مار توول وێ\nداوت کلف نەوێ، لوولت مەلوول وێ\n\n\nئێستا مارانت سام لە «حەی» سەنەن\nلەی ئەنازی گاز وازی وەزەنەن\n\n\nشای ماران وە حوکم مۆرە ڕا کەردەن\nدەس پەی قفڵی باخ کاف و لام بەردەن\n\n\nچون شەماڵەی شەمع گڕ گڕانمەن\nپەی پاسی ماران زەنگ زڕانمەن\n\n\nهانای من یەکی ماری تۆ گەستەن\nتەروالەم نەدور ئاوەدانی بەسەن\n\n\nحەی وەچان چیەشەن لەولای دامەوە\nبوسەشان کەردەن نە پەنامەوە\n\n\nبی کی بۆ نەی عومر ووێش ویردە بۆ\nشاه مۆرەی جمهوور پەیدا کەردە بۆ"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "پاشام گا مارۆ", "poem_description": "دیارییەکەی مەحموود پاشای جاف", "poem_text": "پاشام گا مارۆ... \nبۆت بکەم تەعریف هوێت گا مارۆ\n\n\nسەت کەڕەت هوێتەن ئیزرە و ئارۆ\nوە سەرت قەسەم خوێ خاس نەدارۆ\n\n\nگایەکم مەبۆ جوانە گا بۆ\nمل کوڵ، سینە پان، پیاڵە چا بۆ\n\n\nگەڵباخی زگ زل ناف لە زەوی بۆ\nسم سیاو، دەم شۆڕ، چوار پەل قەوی بۆ\n\n\nنەک لاشەی بێ ڕۆح هەنامش گا بۆ\nلە جفت بێزار بۆ خەنیم وەکا بۆ\n\n\nنەک خەتێ بلۆ و دوو خەت بخەفۆ\nهەنگامێ بلۆ چینێ بکەفۆ\n\n\nنەک بێ پەروا ڕۆحش جەمەهانە بۆ\nپۆستش وە سەودای دەبەخانە بۆ\n\n\nنەک پیر سەد ساڵەی ڕزیای مەعدووم بۆ\nگووسالەی ئەیام میری مەرحووم بۆ"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "گەر مەیلت نەوێ لەی گریانەت چەس", "poem_description": "", "poem_text": "گەر مەیلت نەوێ لەی گریانەت چەس\nهامشۆی گەرماوگەرم، ماڵی مەلات چەس\n\n\nوێنەی ئاهوو بەڕ نەیگردە هەراس\nپاسی دوور ئەکات لە خۆفی ئەڵماس\n\n\nئەی هاوار هاوار ئەی مەلا دەخیل\nفڕەی فەوارەی هوون لە زخی میل"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "هەر چەند نێرەکەر گل و گومییە", "poem_description": "بۆ هاجەر خانی براژنی", "poem_text": "هەر چەند نێرەکەر گل و گومییە\nهەر چەند ئەسپ بەن ئاغای ڕۆمییە\n\n\nسی باتمان تورش، دوو باتمان پیاز\nلە گەڵ ئاوە گەڕەکەی پای جەوەل ناساز\n\n\nهورد هورد بیکوتی لە هاوانا\nبیساویتە قنگ هاجەر خانا\n\n\nبیدەی لە دەفتەر دارا و نەدارا\nهەر چەندی حوشتر جربە و هاوارا\n\n\nشیر خوشیلک دۆشاو مار گیر\nئاڵەت و بیبەر زەنجەفێڵ و سیر\n\n\nدووبارە بیکوتی ناو هاوانا\nبیساویتە قنگ هاجەر خانا\n\n\nنەوەک ئەی زامە تەشەنە کەرۆ\nدوا جار دەرمان فرە بوەرۆ"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "یەک ڕۆ ڕاویار ئەزمی کارێ بیم", "poem_description": "دیمەنی دڵدار", "poem_text": "یەک ڕۆ ڕاویار ئەزمی کارێ بیم\nلە گوزەرگای عێڵ چەم خومارێ بیم\n\n\nجەبین ڕشتەی سنع لقای ئیلاهی\nتەن وەتۆی تافدەی سفیدی شادی\n\n\nسەر جە سای سەیوان شەدەی سنجاق ڕێز\nهوونی فەرهاد بی شیروو و پەروێز\n\n\nدەینی سی هوونش شییەن نە گەردەن\nکەم تەرواهی جە قاقان کەردەن\n\n\nهیچ کەس نەمەنەن لە نەسڵ نەوشیروان دەور\nهوونی خەسرەو بسانۆ لێش وە جەور\n\n\nتاڵاڵ وەبان ئافیق قرمز\nباوەرۆ جە هوون فرزەندی هورمز"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "ئایا ئەو شوێنە وادی ئەیمەنە", "poem_description": "", "poem_text": "ئایا ئەو شوێنە وادی ئەیمەنە؟ \nیا دەشتی کوردە پڕ لە دیمەنە"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "پەی یەکێ بمرە پەرێت مەردە بۆ", "poem_description": "", "poem_text": "پەی یەکێ بمرە پەرێت مەردە بۆ\nئەو لە تۆ زیاتر ئیمان هەردە بۆ"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "گەردوونای گەردوون کەردەنش مەیلان", "poem_description": "", "poem_text": "گەردوونای گەردوون کەردەنش مەیلان\nمنیش وەک ئەختیار تەپەلو لەیلان"}, {"poet": "مەلا فەتاح کوڕی سەید مستەفا", "poet_description": "['ناو : مەلا فەتاح کوڕی سەید مستەفا', 'ناسناو : مەلا', 'لەدایکبوون : ٢٥٠٥-٢٥٠٦ی کوردی؛ بانگۆل، ناوچەی جەباری، کەرکووک', 'کۆچی دوایی : ٢٥٧٥-٢٥٧٦ی کوردی؛ ناوچەی جەباری، کەرکووک', 'تەمەن : ٧٠ ساڵ']", "book": "دیوانی مەلای جەباری", "poem_title": "هەرچی لە نەوەی قەومی جافییەن", "poem_description": "", "poem_text": "هەرچی لە نەوەی قەومی جافییەن\nسەناشان مەکەن جافی کافییەن"}]