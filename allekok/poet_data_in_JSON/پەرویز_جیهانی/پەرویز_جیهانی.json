[{"poet": "پەرویز جیهانی", "poet_description": "['ناو : پەرویز جیهانی']", "book": "فێربوونا ڕێنڤیسا کوردی ب دو شێوەیان", "poem_title": "قرک و روڤی", "poem_description": "نووسین: ڕەحمان جەوان", "poem_text": "پرتی پەنیر دیت قرکێ\nل بەر دارێ سەر رێکێ\nنکل تێڕا کر. هل دا\nپەڕ ل هەڤ خست و فڕ دا\n\nروونشت ل سەر دارەکی\nپێ سیرا زنارەکی\nروڤیکی پر تەول و باز\nل وێ دچوو ب دەرباز\n\nگاڤا پەنیر دەڤ قرکێ\nدیت ل سەرێ وێ رێکێ\nئاڤ و گلێز دەڤی کەت\nدل بژییا بهێن سەری کەت\n\nچوو بەر دارێ کر گازی\nب دەنگەکی زۆر رازی\nبەه بەه چقاس بەدەوی\nپەڕ ڕەش و زۆر قەلەوی\n\nلنگێ تە چەند جوانە\nدێلا تە چقاس پانە\nنکلێ تە خوەشکۆکە\nپشتا تە چەندێ کۆکە\n\nپێسیر رەشا و چاڤ بەلەک\nسەر کەژا ئستوور پەلەک\nبەه بەه چەندە جوانی\nچەند باش و دلۆڤانی\n\nپەڕ و باسکێ تەیی رەش\nدبرسقە دبە گەش\nژ رەش ژۆرتر رەنگ نینە\nوەک تە بەدەو چ نینە\n\nواکی دەنگێ تە ژی ها\nخاش و باش و ب دل با\nسەر تە ڕا کەس چ نەبوو\nقڕک خاپییا دەر ڤەبوو\n\nگاڤا کو خاست بقاڕە\nپەنیر ژ دەڤ کەت خارە\nروڤی بانز دا هلانی\nقەل خاپییا ب نەزانی"}, {"poet": "پەرویز جیهانی", "poet_description": "['ناو : پەرویز جیهانی']", "book": "فێربوونا ڕێنڤیسا کوردی ب دو شێوەیان", "poem_title": "بەرخ و گور", "poem_description": "نووسین: ڕەحمان جەوان", "poem_text": "رۆژەکی بەرخەک تیهنی چوو سەر چەم\nتا ڤەخۆ قورتەک ئاڤا سار بێ خەم\n\nل وێ دا گورێ برچی و دەرەوین\nنەخاری تاشتێ. نە ژی فراوین\n\nهاتە فێزا وێ راوەستا سەر چەم\nتا چێ کە ئەوا بۆ بەرخێ دەڤ گەم\n\nدەرەو دا بەرخک دا خەبەر دانێ\nبۆ خارن کەتە نەخشە کێشانێ\n\nل بەرخێ هلات ل وێ تووڕە بوو\nگۆت￷: ￵ سەر من ئاڤێ بۆ دکی شێلوو؟\n\nتە چڕا کر لیق ئەو ئاڤا زەلال\nتە بیر نەکری دوژمنایا کال؟\n\nبەرخێ گۆت￷: ￵ ئاغا ئەی بەگێ سەردار\nئاڤ ل ئالییێ تە بەر ب من تێ خار\n\nگور گۆت￷: ￵ بێ ئەدەب بەرخا بێ تۆرە\nما تو نابینی چاڤێ تە کۆرە؟\n\nئەوە هێ ژی قەت لێ دوژینێ پار\nتە دگۆتە من دوسەد و هەزار\n\nچڕا سالا پار با شڤانێ دین\nتە دگۆتە من پرسێ قلێرین\n\nتە گۆڕا باڤ و داییکا م دگۆت\nل بەر وان پرسا دلێ من دسۆت\n\nنایێن بیرا تە ئەی بەرخا بەدکار\nپرسێ قلێرین ئەو دوژینێ پار؟\n\nبەرخێ ئوها گۆت￷: ￵ ئەی گورێ سەردار\nئەز یا ئیسالم. تو دبێژی پار\n\nمن ل عەمرێ خوە قەت پار نەدیتی\nخوە سێ مەهە من ئەڤ دونیا دیتی\n\nئەڤا سێ هەیڤە هاتمە دونیایێ\nکەنگێ دوژین دام بۆ باب و دایێ؟\n\nگور گۆت￷: ￵ ئوسا بە ئێدی تەمامە\nدوژین کەرێ من تەڕا پسمامە\n\nوانێ سالا پار دوژین بۆم دانە\nیان تەڕا باڤن یان ژی برانە\n\nدەبێک ڤێ کۆلێ ل دل دا دەرکم\nئەی بەرخا ساڤا زکێ تە کەر کم\n\nگاڤا ئوها گۆت ل سەردا هلات\nگرتە گەردەنێ ئەو کرە چەند قات\n\nزک ل وێ دڕاند. دووڤ لێ قەلشاند\nئەو بەرخا ساڤا بۆ نەمانێ شاند\n\nل سایا زۆرێ ئوها ستەمکار\nدهەلچقینە بەلەنگازێ ژار\n\nچ خوەش گۆتنە ئەو باڤ و کالا\nزۆر بەتال دکه حەموو قەبالا\n\nزۆردار نانێرە حەق و حەقدارا\nدهەلچقینە گشتی نەدارا\n\nحەتا دکارن بەلەنگاز نەبن\nخورت و گەورە بن. قەت لاواز نەبن"}, {"poet": "پەرویز جیهانی", "poet_description": "['ناو : پەرویز جیهانی']", "book": "فێربوونا ڕێنڤیسا کوردی ب دو شێوەیان", "poem_title": "دیک و روڤی", "poem_description": "نووسین: ڕەحمان جەوان", "poem_text": "رۆژەک ل رۆژێد بهاری\nکەلەشێر ب هیڤیداری\n\nل گوند دەرکەت و چوو چۆلێ\nخو گهاندە ناڤا دۆلێ\n\nگولاڤین بوو هەوا بهار\nبشکفتی بوون هەر گول و دار\n\nناڤ چیمەن و دار و بەرا\nتەماشا کر ل هەر دەرا\n\nکەیفا وی هات پەڕێ رەنگین\nل هەڤ دا و کرە قیڕین\n\nدەنگێ وی بەرز و ئازا\nکەتە چییا و زانگ و رازا\n\nدەنگێ وی گوهێ روڤی کەت\nروڤی بۆ راڤێ پەی وی کەت\n\nلەمە لەم هات روڤی یێ فێلباز\nبەر ب دیک چوو ب تەول و باز\n\nدەما کو دیک دوژمن بدیت\nدلکا وی ترسا هلاڤیت\n\nهەلات و پێ دا فرارێ\nباز دا. فڕی چوو سەر دارێ\n\nروڤی دیت دیک ژ دەست دەرکەت\nنەما ژێ ڕا کەلێن دەرفەت\n\nچوو بەر دارێ ب پۆلۆتقە\nکێشا نەخشە و حیلە و حۆقە\n\nگۆتێ￷: ￵ سەلام برایێ باش\nبرایێ باسک جوان. دەنگ خاش\n\nتو چڕا چووی ل سەر دارێ\nژ من بۆ دکی فرارێ؟\n\nبۆ دترسی برا تو ژ من؟\nئەزی دۆستم نەکو دوژمن￷! ￵\n\nوەرە ئەم دۆست و هەڤالن\nئەم دۆست و ناسێ باڤ و کالن\n\nخۆشا من هات ل وی دەنگی\nهاتم با تە ب خۆشرەنگی\n\nبەه بەه بنێڕە هەوایێ\nل بێهنا خاش و سەفایێ\n\nبنێر مێرگ و گول و چیچەک\nسۆسن. بەیبوونێ چاڤ بەلەک\n\nوەرە ئەم بکەن سەیرانێ\nل ناڤ مێرگێد فێ زۆزانێ\n\nبانگ بده ب دەنگێ بلند\nدەنگ ڤەدە ل باژار و گوند\n\nدیک گۆتێ￷: ￵ هەڕە خاپ خاپین\nبۆ من تو نەخشەیا نەکیشین\n\nدزانم تو هەر دوژمنی\nتو نەیار و دژی منی\n\nروڤی گۆت￷: ￵ چەندێ سۆسرەتە\nجێ زەندەمان و عێبرەتە\n\nبرا تو بۆ م ناناسی؟\nبۆ هند بێ هەست و هەواسی؟\n\nئەز و باڤێ تە ئەم دۆستن\nدو جان ل ناڤ یەک پۆستن\n\nدهوونێ من دیت باڤێ تە\nم لێ هلدا سلاڤێ تە\n\nدیک کەنییا و کر قڕەقڕ\nگوتێ￷: ￵ بەسە دەرەو ڤڕ\n\nباڤێ من پارڤا مری یە\nئەمرێ خودێ جی ئانی یە\n\nروڤی گۆتی￷: ￵ ئەرێ ئەرێ\nم خو شاش کر ل وێ دەرێ\n\nرەحمەتی یێ باڤێ تە نەبوو\nئەوا ک م دیت. داییکا تە بوو\n\nڤێ پرسێ لێم ببورینە\nبرایێ دیک ببەخشینە\n\nئەز گشتی بنەمالا وە\nناس دکم تێمە مالا وە\n\nنزام چڕا تو م ناس ناکی\nپرسا خو ژ م ڕا راس ناکی\n\nدیک گۆتی￷: ￵ ئەز تە ناس دکم\nدوول و بایێ تە راس دکم\n\nدزانم تویی نەیاری\nدوژمنی تو قەت نە یاری\n\nروڤی کەنییا ب فێلبازی\nحەتا کو دیک بکە رازی\n\nگۆتی￷: ￵ تو چەند بێ خەبەری\nدبێژی پرسا سەرسەری\n\nما تە نەبهیستی فەرمان\nفەرمانا شێر. سەرەک حەیوان؟\n\nشێر فەرمان دایە هەر دەرا\nشاندی یە گشت دەشت و دەرا\n\nگۆتی￷: ￵ دوژمنایێ نەکەن\nدەرکێد خۆشی یێ ل خۆ ڤەکەن\n\nئێدی تونە شەڕ و کوشتن\nزۆر زۆر یاساخە خوون ڕشتن\n\nسەگ و روڤی بوونە هەڤال\nدۆستن کەلەشێر و چەقال\n\nمی و گورێ تەڤ بچێرە\nبەرەڤ دکن شوور و کێرە\n\nخرڤە دکن تۆپ و توفەنگ\nئێدی چ نینە شەڕ و جەنگ\n\nدیکێ پشتا روڤی سوار بە\nگورێ بۆ پەز نۆبەدار بە\n\nخو ئەز مامە زەندە گرتی\nتە فەرمان بۆ نەبهیستی؟\n\nل وێ ناڤێ دا کەلەشێر\nب ئێمناتی و بەر بهێر\n\nگەردەن درێژ و نێزە کر\nبەر ب گوند ئەوی مێزە کر\n\nروڤی گۆتێ￷: ￵ ب خوەش. خێری؟\nتو زل مایی. چ دنێری؟\n\nدیک گۆت￷: ￵ حەیوانەک وایە تێ\nبلەز و گەف و گوڕ و چێ\n\nئوسا تێ وەک بایێ بەزێ\nنزام چڕا دکە لەزێ\n\nئەو هەر وەکی تو کولکینە\nگوه پان و زۆر دل هەژینە\n\nژ تە مەزنترە و پرچین\nژ گوند دەرتێ ب کەل و بین\n\nئەز خوە ژی ناس ناکم چییە؟\nنزام هرچه یان روڤی یە\n\nدەما روڤی کر گوهداری\nئەو خەبەرا ب دوژواری\n\nژ دیک دوور کەت و کەتە رێ\nدگەڕیا ل رێ یا رەفێ\n\nدیک گوتی تێ کودا هەڕی\nئاخر تو چڕە دڕەڤی؟\n\nروڤی گوت نیشانێ کو تە دان\nگەمالە یان سەیێ شڤان\n\nئەم و ئەوا نەیارن\nنەیار. دوژمنێ خووندارن\n\nدیک گوتی ئەهەی دەرەوین\nئەهەی فێلبازێ خاپ خاپین\n\nتە نەگوت نەیاری تونە\nیاساغ بوویە خوون رێژتنە\n\nبوونە دوست گشتی دوژمنە\nلێ ئەو چی رەڤ. هەلاتنە؟\n\nروڤی گۆت￷: ￵ پرسێ تە راستە\nدۆو ژی هەر برایێ ماستە\n\nئەز دترسم سەیێ شڤان\nنەبهیستبە وەک تە فەرمان\n\nئەوێ وەرە م زەحی کە\nپرسا دوستانی یێ نەهی کە\n\nئەڤە گوت و کەتە چۆلێ\nرەڤی خوە دا پشتا دۆلێ\n\nدیک ژی داری دا ژۆردا هات\nبەر ب گوند ئەو رەڤی هەلات\n\nئەڤ فێلبازی و کین و رکا\nچوو گۆتە کۆما واڕکا"}]