[{"poet": "فەقێ تەیران", "poet_description": "['ناو : فەقێ تەیران', 'ناسناو : فەقی']", "book": "دیوانا فەقیێ تەیران", "poem_title": "فەقە و بلبل", "poem_description": "نووسین: ڕەحمان جەوان", "poem_text": "١\nبولبول دبێ ئاوازان\nخراب جارەک خویا کر\nبەس بکە شعر و سازان\nئاتەش ل من تە راکر\nچەند ددی فڕ و بازان\nژ تە ڕا نینن چو ئاگر\n\n٢\nژ تە ڕا نینن چو پێتە\nچەوا تو پوڕ عەزابی؟\nدائم دەنگێ تە تێتە\nساعەتەک هێدی نابی\nموقیم تە یەک دڤێتە\nکفشە تو حال خرابی\n\n٣\nئەز دێ چما هێدی بم؟\nئەم پوڕ دبیین بهاران\nمەجروحەک بێ تەبیبم\nد ناڤ لەیل و نەهاران\nژ دۆستان خوە خەریبم\nزێدە ژ عشقا یاران\n\n٤\nکەسێ کو گرتی یارە\nب دل یەکێ د حەبینی\nئێدی نائێ قەرارە\nدێ دائما بخوینی\nخیال و خەم دیدارە\nدڤێ کەنگی ببینی\n\n٥\nکەسێ کو ب عشق و موحبەت\nب دل یەکێ پەرستی\nدائم دێ بێتە خدمەت\nب راستی و ب دروستی\nموقیم دێ چاڤ ل ڕێ بت\nلەو شەڤ و رۆژ ناوەستی\n\n٦\nئەر ب شەڤ. ئەر ب رۆژم\nئەز مورغێ ناڤ هزارە\nب دل خوە شوبهێ دۆژم\nتێک بوومە پێت و نارە\nژ حوبا گولان دسۆژم\nلەو من نائێ قەرارە\n\n٧\nفەقی ژ بلبل را گوهتی￷: ￵\nتو ژ وێ سڕێ چ زانی؟\nئەوا تو ژ پێشڤە سوهتی\nفدا بکه تو جانی\nئەو غەزەلا تە پوهتی\nتەوحیده بێ مەعانی\n\n٨\nتەوحیدە علمێ حالە\nعارف دکن تەفسیری\nمرادەک وی ل باله\nب ￷(￵من لدن) خەبیری\nنزام تە کی خیالە\nتو ب کیژانی دلگیری؟ ￷! ￵\n\n٩\nبلبل دبێ بزارە\nداغا د دل رەهستن\nکامل بوویە بهارە\nئاهەک ژ گول را هستن\nبشکفتی بەلگێ داره\nحەرام بوویە نڤستن\n\n١٠\nنڤستن ل من حەرامن\nدائم د غولغولم ئەز\nژ وەردان حال گەها من\nب ئسمێ بلبلم ئەز\nئەڤینێ گاڤ و لامن\nموقیم کو دل کولم ئەز\n\n١١\nسەردارێ دل کولانم\nژ ئێش و ژان و داغان\nل تەرحێ سونبلانم\nدخوونم لەو د باغان\nعاشقێ سۆرگولانم\nدێ لێ بگرم قشلاغان\n\n١٢\nفەقی گۆ￷: ￵ بولبول تازە\nتو بلبلەک سەودائی￷! ￵\nعشقا گولێ مەجازە\nتو یارەک بێ وەفائی￷! ￵\nدۆستێ ئەبەد بخازە\nدا لێ نەبت فەنائی\n\n١٣\nعشقا مەجاز تو تەر کە\nئەو سڕ و دین بەتال بوون\nتو یارەکی هەدەر کە\nل من بێ علم و غەیب بوون\nجارەک ل وی نەزەر کە\nئەبەد هەیە هەر هەبوون\n\n١٤\nعشقا مەجاز هلینە\nئەڤ رەنگ دبێ بەتال بت\nتو بەس وەها بخوینە\nتە بەر ب زی جەلال بت\nدۆستەک ئەبەد ببینە\nدائیمێ بێ زەوال بت\n\n١٥\nبولبول دیسا خەبەر دا\nقسمەت جارا ئەوەل بوو\nعاشق بوومه ل وەردا\nمەعشووقا من سورگول بوو\nدکێشم ژان و دەردا\nلەو من برین د کول بوو\n\n١٦\nژ وەردان ئەز ب ئێشم\nد غافلم سەحەرگاه\nمولازمان مەی کێشم\nگشت ئەغلەبان دەرین ماه\nدائم ئەز وێ ل پێشم\nدخوونم گاه و بێ گاه\n\n١٧\nفەقی وە گۆتە بلبل\nمورغێ فەهم بەعیدە\nتە زوو ب دەردا عاقل\nخیال نائێ تەوحیدە\nپادیشاهێ کولومل\nتو موحبەتێ ب وی ده\n\n١٨\nهەر کەسێ ئەو نەناسی\nمایە د غەفلەتێ دا\nدگەل کۆر و قیاسی\nئەبەد د زولمەتێ دا\n￷(فیئو خذ بالنواصی)￵\nمەلوولە د حیرەتێ دا\n\n١٩\nیا حەق تو فعلان چێ کە\nمە دوور کە ژ عاصییان\nشەفقێ ل میم و حێ کە\nب لوتف و هەم ب ئحسان\nئاڤا رەحمێ تو لێ کە\nلەوڕا کو تویی غوفران\n\n٢٠\nئەم دێ بچین ژ ئۆلداشە\nناڤێ مە دێ بمینە\nعومرێ مە چوو بەلاشە\nچو فەیدە مە نەدینە\nگەر قەولێ مە ببێژی\nفاتحێ ژ بۆ مە بخوینە"}]