[{"poet": "محەمەدئەمین ئەمینیان", "poet_description": "['ناو : محەمەدئەمین ئەمینیان', 'ناسناو : ئەمین', 'لەدایکبوون : ٢٦٤٨ی کوردی، گوندی گروێسی ئالانی سەردەشت']", "book": "بەهەشتی کوردستان", "poem_title": "هەرێمی سەردەشت", "poem_description": "سەردەشت و گوندەکانی دەور وبەری", "poem_text": "ئەمین بنووسە بە فکری وردت\nشێعر بە کوردی بۆ ڕۆڵەی کوردت\n\nشێعر و هەڵبەستت بکە ئاوێنە\nبۆبەژن و باڵای بووکی بێ‌وێنە\n\nواتە مەنزەرەی بە نرخی وڵات\nبە گەل بناسە لە شار و دێهات\n\nبڵێ ئەی سەردەشت قیبلەی مرادم\nسڵاوت لێبێ بە تۆوە شادم\n\nسەردەشت بە ڕاستی لە بەر دڵانی\nهەوارگەی پیر و میر و ژیرانی\n\nسەردەشت تۆی شەشەم [١]  سەردەشتی ئێران\nلەم مەرز وبوومە جێی بەچکە شێران\n\nچەند وەسفولحاڵە ناوت بە سەردەشت\nلەم گردەزەویە، تۆی وێنەی بەهەشت\n\nکوێستانی بەرزت بە گوڵ و گوڵزار\nشادی هێنەرە بۆ لاوی دڵدار\n\nلەبەر بڵندی، کاتی ڕۆژ هەڵات\nمژدەی ڕووناکی دەدا بە وڵات\n\nباغ و باغات و گوڵزاری شارت\nلەگەڵ کانیاو و ئاوی سەر شارت\n\nسەفا و سەفوەتیان دەوای زامارە\nکل و کلچۆکی چاوی خومارە\n\nسەرچاوەی نەنیە و شیوی برای مەی\nپێ یان سەر خۆشم وەکوو مەستی مەی\n\nشیوی برایمەی تا بڵێی خۆشە\nخاوەنی خەڵکی بە بیر و هۆشە\n\nمەرکەزی عیلم و دەرسی قورئانە\nسەرجێ هەواری فکر وردانە\n\nپەپوولە ئاسا بۆ دین دەبرژن\nلەگەڵ بەدکاران تاڵ و ڕوگرژن\n\nگوندی بێزیلەش جێی شێرە مەردان\nگوڵی گوڵزاری شاگوڵی وەردان\n\nوارشی قازیاوێش تا بڵێی بەرزە\nئاڵای سنورە لەم خاک و مەرزە\n\nچەند خۆشە شینوێ لەگەڵ گوڵزاری\nدێتە گوێم لەوێ هاژەی ڕووباری\n\nبە تایبەت خۆشە لە فەسڵی بەهار\nغەم دەڕەوێنێ لە لاوی دڵدار\n\nپیر خەندان لەگەڵ کانی چۆڕ چۆڕێ\nبۆ ناو مەبەستم با بێنە گۆڕێ\n\nدۆڵێ مەسێسی لە گەڵ بەر ئاشان\nهەر وەها باغی و قوڵتە و شیواشان\n\nئەمین نەماوی ترێ‌و تولیانە\nمەل لەسەر گوڵان قڕە و قولیانە\n\nگڵکۆی پیرۆزی وەیسی نازداری\nسەریان لێک داوە دار و نزاری \n\nئاوی زوڵاڵی کانی ئاڵاوان\nغەم دەڕەوێنی لە خاو و لاوان\n\nبا بچمە دەر و دۆڵی کەوەنە\nپڕ بیشەڵان و دار و دەوەنە\n\nدار و نزاری نیسێی زەلاوان\nپنگو کووزەڵەی لە گوێی دەراوان\n\nمیوە و داهاتی گوندی نێو کردار\nتا بڵێی خۆشن تەبیعی و ئاودار\n\nقالە داود و گردی کۆڕانان\nزینوێ کامەلا و دەشتی هەرزاڵان\n\nسەرجێی هەواری من و یارەکەم\nدەرمانی دەردی دڵ بیمارەکەم\n\nگوندی گوڵینە لەگەڵ نێزماوی\nچەند بەلەززەتە ترێی خۆش ناوی\n\nجەماڵە کۆسە و گردە ترخێنێ\nغەم و پەژارەم لە دڵ دەردێنێ\n\nچۆمی قازانیش پڕ گوێزەڵانە\nباغ و باغاتی لەبەر دڵانە\n\nعەوڵا و عەمبەریش جێی ڕاز و نیازن\nگەلی عاشقان، بەوان دەنازن\n\nچەند سارد و سۆڵە ئاوی کانی ڕەش\nباغ و باغاتی تا بڵێی دڵکەش\n\nگەوەلە و بێران تابڵێی خۆشن\nبە گوڵ و گوڵزار هۆی عەیش و نۆشن\n\nبەر لیس و پانکەش بە دوندو نواڵن\nلەم شاخ و داخە قومری دەناڵن\n\nژاژۆکە ماست و شیری تەمیزە\nهەروا پەنیری پاک و لەزیزە\n\nدەشتی کەپرانێ سەنگەری شارە\nجێی ڕۆڵەی ئازاو زیددی ئەغیارە\n\nنێزەڕۆ خۆشە و ئاوی زوڵاڵە\nباوەشێنەکەی شنەی شەماڵە\n\nچەند خۆشە گردی با سەفای\nچەتری سەری بێ حەزرەتی هەمزە\n\nناوی دوهەمی ئەڵڵاهو ئەکبەر\nچەقڵی دوچاوی ئینسانی بەدفەڕ\n\n\n١. لەفەرهنگی &#39;دهخدا&#39; دا ئاوا هاتووە."}]