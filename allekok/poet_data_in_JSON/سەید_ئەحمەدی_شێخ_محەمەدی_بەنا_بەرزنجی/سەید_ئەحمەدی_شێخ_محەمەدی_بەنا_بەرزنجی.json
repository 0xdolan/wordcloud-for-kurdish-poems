[{"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئاخ لە بۆ ژنێک کەمێ نیو داشت بێ", "poem_description": "", "poem_text": "ئاخ لە بۆ ژنێک کەمێ نیو داشت بێ\nبەڵام بە شەرتێ بە کەڵکی داشت بێ\n\n\nبۆ فەقێ و حوجرە چاک و دەمدوو بێ\nلەگەڵ هەموویان ڕووخۆش و ئاشت بێ\n\n\nڕێزیان لێ بگرێ بە میهرەبانی\nخزمەت کردنیان بە بێ پاداشت بێ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئامری موشفق گەورەی میهرەبان", "poem_description": "", "poem_text": "ئامری موشفق گەورەی میهرەبان\nپاشازای مەشهوور، ئەمیری کوردان\n\n\nگەر مەدحت بکەم ئیسمی کەریمت\nپشتی سەخایی حاتەمت شکان\n\n\nئیدارە و عەدلت بۆتە نموونە\nلە ڕووی دنیادا وەک نەوشیرەوان\n\n\nمیللەت پەروەریت زۆر بێشومارە\nچاوی ئیحسانت ئەبینن هەمووان\n\n\nیەزدان داویەتی بە من فەرزەندێ\nعومری گەییوە بە سێوچوار مانگان\n\n\nبەختی بێ ڕزقە ئیقباڵی شومە\nدایکی بێ شێرە، تیفلی بەسەزمان\n\n\nبە چەند مەینەت و کوێرەوەری\nپەروەردەی ئەکەین بە شەکر و ڕازیان\n\n\nئەمە چەند ڕۆژە شەکری نەماوە\nگریە و فوغانی ئەگاتە ئاسمان\n\n\nجا بۆ ئیدارەی ئەم بێگوناهە\nئیلتیجا ئەکەم لە عەدالەتتان\n\n\nئەمر بفەرموون شەکری بدرێتێ\nتاکوو بێچارە نەمرێ لە برسان"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەرێ هەی دڵەی غەمباری حەزین", "poem_description": "بۆ «شێخ سەلام»ی شاعیر", "poem_text": "ئەرێ هەی دڵەی غەمباری حەزین\nتەیری نامراد ئاوارە و غەمگین\n\n\nڕاپەڕە بڕۆ بۆ لای دۆستانم\nدۆستی قەدیمم ئارامی گیانم\n\n\nڕێگا بگرە بەر بڕۆ تۆ بە تاو\nتۆ ڕووبکەرە قەڵاکەی باراو\n\n***\n\nئازا کوڕانە سەرکەوە بە گیان\nسەرەوژێر بڕۆ بەرەو لای چنگیان\n\n\nلەوێ مەوەستە بگرە ملەو ڕێ\nڕێگا ئەتباتە مەرکەزی نۆدێ\n\n\nبزانە نۆدێ جێگای پیرانە\nمەرکەزی نەوەی شێری یەزدانە\n\n***\n\nبکە زیارەتی مەردانی ئەوێ\nئوتۆمبێلی پێت بخەرەوە ڕێ\n\n\nبەسەر «هەرمنا» بڕۆ بە حزوور\nهەتا ئەگەیتە ئاوی گوکە سوور\n\n\nلەسەر ئەو چەمە هەر مەگرە لەنگەر\nهەتا لە هەوراز ڕاست ئەچیتە سەر\n\n***\n\nدڵە بزانە ئەو قەزا جوانە\nجێگای شەرەف و کانی ویژدانە\n\n\nجێی ئاسایشی سوڵتەی دەوڵەتە\nمایەی فەرەح و ژینی میللەتە\n\n\nڕووکەرە تەموین دڵەی پڕ هونەر\nلە بۆ دیدەنی دۆست و بەرادر\n\n\nئەگەر ئەتەوێ تۆ ببی ڕووسوور\n«سەلام» بناسە لەگەڵ چوویتە ژوور\n\n\nچۆن موعتەبری هەموو دیوانە\nبێ ئوسوڵ نەبی سەلام بزانە\n\n\nعەرزی ئیخلاسم تەقدیم کە دەردەم\nئەمجا دەسخەرە ناودەسی ئەدهەم\n\n\nوەکیلی منبە ئەی دڵەی مەزڵووم\nعەرزی ئیخلاسم تەواوکە مەعلووم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەم نەسیحەتەم نووسی لە دەفتەر", "poem_description": "ئامۆژگاری", "poem_text": "ئەم نەسیحەتەم نووسی لە دەفتەر\nبیگرە لە گوێ، هەم بیکە لەبەر\n\n\nپەندێکی نافیع ساحێب سەوابە\nڕێنمای خێر و چاکە و حیسابە\n\n\nڕۆڵە پێت ئەڵێم چاک و خۆش خووبە\nشیرین کەلام بە گەشاوە ڕووبە\n\n\nڕووخۆش بە چاکە لەگەڵ هەموو کەس\nلەگەڵ غەریب و فەقیر و بێکەس\n\n\nڕەحم بە هەتیو، ئەدەب لە گەورە\nبچووک دڵخۆشکە هەر ئەوە خێرە\n\n\nموکرم بە ڕۆڵە بۆ خۆت بفامە\nڕەحم و دڵت بوو عەقڵت تەمامە\n\n\nئەگەر تاڵیبی نەبی بە ناکەس\nتەوازع بکە لەگەڵ هەموو کەس\n\n\nفەرموودەی حەزرەت شاهی لەولاکە\nجەزای خراپە بدە بە چاکە\n\n\nلەگەڵ هاودینا یەک دڵ و ڕەنگبە\nلەگەڵ بێ عەقڵ کەمدوو بێدەنگ بە\n\n\nلە ڕەفاقەتی هەرزە و هەرزەکار\nدووربە عەزیزم زینهار سەد زینهار\n\n\nبۆ پەیدا بوونی دوژمن مەکۆشە\nدۆست پەیدا بکە سڕیان بپۆشە\n\n\nخوڵقی قەناعەت شیرین و بەرزە\nقەناعە بکە مەبە بە هەرزە\n\n\nکەسێ ئینسان بێ تەکەبوور ناکا\nهەر وەکوو شەیتان خۆی مەغروور ناکا\n\n\nخۆت دەنی مەکە، مەبە بە دووڕوو\nهەر وەکوو مەگەز مەنیشە لە گوو\n\n\nئەگەر وەعدت دا ئەبێ وەفات بێ\nڕاستگۆ بە دائیم سەیر و سەفات بێ\n\n\nبە چاوی سووکی مەڕوانە فەقیر\nفەقیر خۆی نادا بە هەزار ئەمیر\n\n\nدنیای بێ بەقا زۆر بێوەفایە\nهەر ڕۆژ بۆ کەسێ ئەچێتەکایە\n\n\nزۆر بە تاعەت بەو دەروونت پاک بێ\nنەزەر قەت مەکە، چاوت ڕووناک بێ\n\n\nڕۆڵە ئەمین بە خیانەت مەکە\nئیسلام بە، تەرکی دیانەت مەکە\n\n\nلە ڕووی باب و داک بێ ئەدەب نەبی\nبا لە ئاخیرەت موعەززەب نەبی\n\n\nقەدری ئوستادت فرە بزانە\nبێ ئەدەب نەبی ئەخلاقت جوانە\n\n\nڕەزیلی مەکە زینهار سەد زینهار\nئینسانی ڕەزیل قەت نەگری بە یار\n\n\nسەخاوەت بکە چەندت تاقەتە\nسەخاوەت تۆشەی ڕێی قیامەتە\n\n\nسنعاتێ عەزیز! بزانە چاکە\nویجدانت ببێ کردەوەت پاکە\n\n\nڕووخۆش بە دائیم فەرەح لە دڵ بە\nلە ڕووی خەڵقا هەر وەکوو گوڵ بە\n\n\nئیکرامت ببێ لەگەڵ میوانت\nلەگەڵ دراوسێ و ئەهلی دیوانت"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەمشەو لە خەوما مودیرێکم دی", "poem_description": "", "poem_text": "ئەمشەو لە خەوما مودیرێکم دی\nساحێب ئیدارە و سوڵتە و تەجەللی\n\n\nمودیر وەزیفەی خۆی تەواو ئەکرد\nئیشی میللەتی بەسەرچاو ئەکرد\n\n\nئەیکرد تەماشای ئیشی ئیستیهلاک\nفەرمانی ئەدا سەربەست و بێ باک\n\n\nڕۆژێ دای لە زەنگ فەراشی بانگ کرد\nهاتە ژوورەوە تەمننای بۆ کرد\n\n\nوتی ئەم غەوغا و هەرایە چییە\nئەم خەڵقە زۆرە ئیشی بە چییە\n\n\nوتی: ئەهالین هەموویان هاتوون\nبۆ وەرگرتنی شەکر پیدا بوون\n\n\nکوێخاکەی دوێنێ ڕۆنەکەی هێنا\nهاتووە بۆ شەکر ئێستا وا لێرا\n\n\nفەرمووی پێی بڵێ بێتە ژوورەوە\nحورمەتی بگرە هەر لە دورەوە\n\n\nسۆئالی لێکرد لە ڕووی موحیبەت\nحاڵ و ئەحواڵ و ئیدارە و سیحەت\n\n\nوتی: لە سایەی لوتفی تۆ چاکین\nفەقەت بێ شەکر گەلێ هیلاکین\n\n\nشەکری ئەداتێ سەری چوار کیلۆ\nئەڵێی فڵان کەس: ئەمیشە بۆ تۆ\n\n\nئەگەر ئیشەکە ئاوا نەبوایە\nبە مەرامی خۆی شەکرم ئەدایە\n\n\nفەراش دووبارە ئەچێتەوە ژوور\nدیسان تەمەنا ئەکات لە حزوور\n\n\nئەڵێی فڵان شێخ قوربان هاتووە\nدوو ڕەبە نۆکی بۆ تۆ ناردۆ\n\n\nدێتە ژوورەوە ئەوەستێ ساتێ\nسەری سێ کیلۆ شەکری ئەداتێ\n\n\nکەسێ کاغەزی دۆستێکی بێنێ\nسەری دوو کیلۆ شەکر ئەسێنێ\n\n\nئەمێنێ ئەهلی فەقیر و هەژار\nمسکێن و زەلیل، ژنی هەتیوبار\n\n\nمودیر عاقڵە کە ئەیان بینێ\nبە جێگای ئومێد کەسیان نابینێ\n\n\nئەڵێ مەیعادی شەکر نەماوە\nبە بیتاقەیە هەمووی نووسراوە\n\n\nئیتر بە هیچ کەس شەکر نادرێ\nبڕۆن بەیانی شەکر ئەدرێ\n\n\nوەقتێ سبەینێ فەقیر و هەژاژ\nئەچنەوە سەری بە چار و ناچار\n\n\nمودیر بیتاقە لای خۆی دائەنێ\nیەک بە یەک ئیسمیان ئەخوێنێ\n\n\nبە هەشت سەرخێزان بە سەد موشەقەت\nکیلۆیە شەکر ئەدا بە ڕەحمەت\n\n\nئەگەر فەقیرێ شکوای خۆی بکا\nلێی عاجز ئەبێ هەم ڕیسوای ئەکا\n\n\nئەڵێ هەی وەحشی بۆ عەقڵت وایە\nبۆچی کارگەی شەکرم لە لایە\n\n\nحکومەت چی داوە هەر ئەوە ئەدەم\nمەعلوم حەقی کەس بە هیچ کەس نادەم\n\n\nکەسێ گوێی لێبێ ئەڵێ عادلە\nساحیب ویجدانە خەیلێ عاقڵە\n\n\nیاخوا قانون و ئیدارەی وەها\nخوا نەیدا بە کەس نەبێ موبتەلا\n\n\nکە ئەم حاڵەم دی مەعلوم بوو لە لام\nبێدار بووم لە خەو بە گورجی هەستام\n\n\nوەقتێ ئەڕوانم ماڵی خۆمانە\nلە کوێ مودیرەو، کامە دیوانە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی شافیعی ڕۆژی مەحشەر دەستی من و دامانی تۆ", "poem_description": "", "poem_text": "ئەی شافیعی ڕۆژی مەحشەر، دەستی من و دامانی تۆ\nڕوو سیاه و پڕ گوناهم دێمە حزوور دیوانی تۆ\n\n\nتۆ مەحبوب و هەم ئەقدەسی، من ئەسیم و شەرمەزار\nغەرقی بەحری مەعسیەتم دەخیلی تۆم ئامانی تۆ\n\n\nشیفای دەردم لە لای تۆیە ئەی ڕەحمەتەن للعالەمین\nخۆت ئەزانی و چارە سازی دەردی من و دەرمانی تۆ\n\n\nنییە شیفای دڵی زارم، ڕوو سیاهو بێ قەرارم\nمەگەر بۆ خۆت بکەی چارەم یا پادشای گەیلانی تۆ\n\n\nدڵ حەزینم هەر وەکوو نەی بۆ فیرقەت ئەناڵێنێ\nئینتیزاری لوتفت ئەکەم، عاشقی تۆم حەیرانی تۆ\n\n\nمن عاشق و حەیرانی تۆم، ئەی سەیدی مەولای من\nدەرکراوو دەربەدەرم لەسەر خوان و ئەیوانی تۆ\n\n\nلە دیوانی ئیتاعەتا مەزڵووم کوێری بێ گۆچانە\nڕێنما و عەسای دەستم لوتفی تۆیە و ئیحسانی تۆ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی قەڵەم تۆ بۆم بنووسە بە جارێ ناوی بسم الله", "poem_description": "", "poem_text": "ئەی قەڵەم تۆ بۆم بنووسە بە جارێ ناوی بِسمِ الله\nئەی زوبان تۆ بۆم بەیانکە بە دائیم ناوی بِسمِ الله\n\n\nلە ئیجرای نوێژ و دینە، بۆ حیفزی دین هەر پەرژینە\nدەم بە دەم تەرکە زوبانت دەخیلە تۆ بە بِسمِ الله\n\n\nچ کارێ موشکیل گوشایە، دەلیلی چۆڵ و سەحرایە\nڕەفیقی کاری تەنهایە لێت مەعلوم بێ بِسمِ الله یە\n\n\nچرای شەوی تاریکە، دەلیلی پردی باریکە\nڕەفیقانت تۆ حاڵیکە یەکسەر بڵێن یا بِسمِ الله\n\n\nکاری گران سەهل ئەکا، دڵی وێران تەعمیر ئەکا\nهەزاران شەیتان زنجیر ئەکا، تۆ هەر بخوێنە بِسمِ الله\n\n\nلە ئەجزای نوێژ و دینە، لە ئەسبابی خوا ناسینە\nبۆ ئایینیش ئەو پەرژینە، هەموو شاد بین بە بِسمِ الله\n\n\nباعیسی ئاوی کەوسەرە، سەربەستی ڕۆژی مەحشەرە\nڕۆژی جەزا موعتەبەرە، کاکە بڵێ تۆ بِسمِ الله\n\n\nلێت مەعلوم بێ ناوی خوایە، زیکری جوملەی ئەنبیایە\n«ئەورادی» شا هەم گەدایە شام و سەحەر هەر بِسمِ الله\n\n\nدەخیلت بم مەزڵووم ئامان تۆ بزانە بە ڕۆح و جیان\nفەڕت نییە بە تۆزقاڵێ ئەگەر نەڵێیت تۆ بِسمِ الله"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی وەتەن بۆ سیسە ڕەنگت وا پەشێوە حاڵەکەت", "poem_description": "", "poem_text": "ئەی وەتەن بۆ سیسە ڕەنگت وا پەشێوە حاڵەکەت\nشەوقی ئیقبالت نەماوە، وێران دیارە ماڵەکەت\n\n\nلەشکری عیلم و فنونت چی بەسەر هات، کوێ ڕۆیی\nوا زەلیلی دەستی جەهلە، عاقڵ و هۆشیارەکەت\n\n\nعەسکەری غەم لاوەکانی تێکشکان و ڕایفڕان\nبۆیە ئەسیرن وا بە جارێ نازک و نازدارەکەت\n\n\nڕەببی مووسایەک بنێرە قەومی کورد گشت یەکبخا\nیا دەلیلێ تۆ عەتا کە بۆ کوردە هەژارەکەت\n\n\nخۆ ڕەزامەندین ئیلاهی، دەربچێ با ڕۆح و جان\nبا نەمێنین و ڕزگار بین گشت لە دەست ڕۆژگارەکەت\n\n\nتۆ لە مەزڵووم مەگرە عەتەب ئەی وەتەن سەدجار دەخیل\nبا سەراسەر خۆ لە قوڕ نێم بۆ کوردەکەی غەمبارەکەت"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی وەتەن جەنناتی دنیام خاکی کوردستانتە", "poem_description": "", "poem_text": "ئەی وەتەن جەنناتی دنیام خاکی کوردستانتە\nحەوزی کەوسەر، ئاوی سافی، چەشمەکەی کوێستانتە\n\n\nلەزەتی میوەی بەهەشتی تەعم و بۆی تۆ ئەدا\nسێو وهەرمێ و هەنارو میوەیی بۆستانتە\n\n\nوەقتی نەورۆزی بەهاری گوڵ کە خێمە هەڵبدا\nسەد ئیرەم لای نانوێنێ ڕەوزەی ڕیزوانتە\n\n\nخوا لە قورئاندا ئەفەرمووێ وەسفی جەننەت بێ میسال\nوەک سەفای باغی میللی و ئاوی کانیکانتە\n\n\nئەی وەتەن شایانی مەدحە شاخ و دەشت و کێوەکەت\nیەک بە یەک ئەشکەوت و غارت قەسرەکەی عەدنانتە\n\n\nگەر سەریشم دابنێم، دایم لە وەسفت هەر حەقە\nنەقدی جانیشم فیدای لاوەکەی کوردانتە\n\n\nبولبولی عاشق بە حوسنی غونچەکەی باغی گوڵت\nهەر وەکوو مەزڵووم بە دائیم عاشق و حەیرانتە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی وەتەن موشتاقی تۆیە کورد زوبانی سەر زەمین", "poem_description": "", "poem_text": "ئەی وەتەن موشتاقی تۆیە کورد زوبانی سەر زەمین\nئارەزووی گەرمییانە، عاشقی کوێستانی شین\n\n\nتۆزی خاکی کوردستانە، سورمەیە بۆ چاوی کورد\nوردە بەردت چەشنی گەوهەر، پووشەکانت یاسەمین\n\n\nئاوی سافی چەشمەکان و شەوقی بەفری کێوەکان\nهاڕە هاڕی نەهرەکانت میسلی فیردەوسی بەرین\n\n\nهەر زەمانێ تۆ کە پۆشیت بەرگی سەوزی نەوبەهار\nدێتە سەیرانت بە جارێ چەن جوانی نازەنین\n\n\nڕۆژی سەیرانە، ئەبینم تاقمی کوردی جوان\nدێن و دەڕۆن وا بە نەشئەو دم بە کەیف و پێکەنین\n\n\nئێمە ئەولادی کوردین و کوردستانە جێگەمان\nبۆ تەرەقی نیشتمانی و بۆ عیلم تا چین دەچین\n\n\nئەی جوان و لاوی کورد عیلم و زانین فەرزە بۆت\nبا بخوێنین با سەعی کەین تا لە عالەم دەرکەوین\n\n\nوەک عەرەب دەستم بە دامان ئەی ڕەفیقانی کورد زوبان\nبا وەکوو مەزڵووم نەبن چاو بە گریەو دڵ حەزین"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی وەتەن چەند خۆشەویستی لای من و ئەحبابەکەم", "poem_description": "", "poem_text": "ئەی وەتەن چەند خۆشەویستی لای من و ئەحبابەکەم\nمەزرەعەی عیلم و فەننی، تۆی مەنبەعی ئەفکارەکەم\n\n\nتۆی وەتەن مایەی سروودو مەرهەمی ئازارەکەم\nڕەونەقی باغی علوم و مەعدەنی ئەسرارەکەم\n\n\nبۆ بەیانت هاتە جەنبووش، وا دڵەی ئاوارەکەم\n\n\nقەومی کورد ئیتر لە ژێر باری میحنەت بێتە دەر\nتەوقی زیللەت با فڕێ دەیین، تاجی شاهی کەینە سەر\n\n\nحوڕو مەزبوت، با بە جارێ شاەو دەروێش و بەگلەر\nگۆی جەهالەت بە چۆگانی عیلم و فەن دەرکەینە دەر\n\n\nلێبدەین چەپڵە و بخوێنین شەرقیە و ئەشعارەکەم\n\n\nنەمامی نەوڕەس و تازە جوانانی وەتەن\nعاقڵ و هوشیارو وریا، پڕ لە دەرک و عیلم و فەن\n\n\nبێنە مەیدانی فەساحەت بولبولانی ڕووی چەمن\nجان فیداو، جان نسارین بۆ تەرەقی ڕێی وەتەن\n\n\nبا هەموو یەک بین و تێکۆشین لەسەر ئیقرارەکەم\n\n\nخەوی غەفڵەت تا بە کەی وا نۆبەتی هۆشیارییە\nنۆبەتی عیلم و فنون و نۆبەیی بێدارییە\n\n\nلەم زەمانە دەردی جاهیل هەر بە دانا کارییە\nدەردی جاهیل بێ دەواو سەعب و سەخت و سارییە\n\n\nبۆیە مەزڵووم هاتە جەمبوش ئەو دڵەی بێچارەکەم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ئەی کوڕەکاژاو بەرزی هەوادار", "poem_description": "", "poem_text": "ئەی کوڕەکاژاو، بەرزی هەوادار\nساحێب نەزارەت بۆ دەشت و کۆسار\n\n\nسەربەرزو بڵند گشت شاخەکانی\nسایەی سەری گشت قەومی کوردانی\n\n\nبە سەربەرزیی تۆ و چیای بێستون\nسەربەرزن قەندیل هەم پیرەمەگرون\n\n\nدەماوەند دائیم سەنا خوانتە\nعاشقی قەدو باڵای جوانتە\n\n\nبەردت هەمتایە لەگەڵ گەوهەردا\nغوبارت تەعنەی لە سەد جەوهەر دا\n\n\nئێستا کە بۆچی مات و شێواوی؟ \nبۆچی حەزین و زەرد هەڵگەڕاوی؟ \n\n\nبۆچی ئەمەندە مات و غەمباری؟ \nبۆچی ڕەنگ زەردی، بۆ لێو بە باری؟ \n\n\nکوا شنەی پاڵی بەڕەزای پاڵت! \nکوا خێمەی گوڵ و گوڵاڵەی ئاڵت! \n\n\nکوا پۆل و دەستەی تازە جوانانت! \nکوا شەرقی و نەشید سەراو ئەیوانت! \n\n\nکوا خوڕەی بەفراو فەسڵی بەهارت! \nکوا دەستە دەستەی مەحبوبەو یارت! \n\n\nکوا سروەی نەسیم بەری بەیانت! \nکوا نەغمەی بولبول دەوری گوڵانت! \n\n\nمن داوا ئەکەم کۆهی بە سامان\nحاڵ و ئەحواڵی خۆت بکە بەیان\n\n\nجوابی دامەوە هەر وەکوو بولبول\nوتی: چی ئەڵێم بیگرە بە دڵ\n\n\nمن شاخی مەشهوور کوڕەکاژاوم\nلە ئاستی دوژمن لارە کڵاوم\n\n\nمن جێگای مەرد و پاڵەوانانم\nهەم بێشەی گورد و شێری ژیانم\n\n\nفەسڵی بەهاران بە خێمەی گوڵان\nئەڕازامەوە هەر وەکوو ڕێزوان\n\n\nچەند چەشمەی ئاوی سازگارم بوو\nچەند باغ و باخچەی پڕ لە کارم بوو\n\n\nوەختێ گوڵزاری خۆم ئەدی بە چەم\nسەد تەعنەم ئەدا لە باغی ئیرەم\n\n\nپۆلی نازداران نازک نەو خاڵان\nڕوومەت پەڕەی گوڵ قامەت شمشاڵان\n\n\nبە عیشوەو نازو لەنجەو لارەوە\nبە چاوی مەستی پڕ خومارەوە\n\n\nئەهاتن بۆ لام بە عەزمی سەیران\nئەمن جەننەت بووم، ئەوانیش غیلمان\n\n\nچەند زاتی مەشهوور قەدیمی ڕۆژگار\nئەهاتن بۆ لام بە عەزمی شکار\n\n\nڕۆژێ لە ڕۆژان نیگام کرد بۆ دوور\nدیم گەردەلوولێ لە ڕووی شارەزوور\n\n\nدنیا سەراسەر بووە بە زوڵمات\nئەهالی غەمگین حەزین و دڵ مات\n\n\nپرسیم لە کەسێ بە کوردی زوبان\nئەم غەوغا چییە، بۆم بکە بەیان\n\n\nدنیا سەراسەر بۆ لە گرینە؟ \nبۆچی مەخلوقات دڵ پڕ برینە؟ \n\n\nلەم خاکە پاکە چییە قەوماوە\nدووربێ فیتنەیە، کەوتە دنیاوە؟ \n\n\nجوابی دامەوە بە دڵی پڕجۆش\nبە گریەو زاری بە شین و خرۆش\n\n\nحاڵ و ئەحواڵی بۆ کردم بەیان\nئەسڵی مەسئەلەی لا کردم عەیان\n\n\nوەقتێ کە بیستم ڕۆژی ڕەشی کورد\nهاتمە جەنبوش، هەتا شەقم برد\n\n\nکردم بە سەرما خاکی بێشمار\nیەخەی خۆم دڕی لە سەرتابەخوار\n\n\nباغ و باغچەی گوڵ کەوتنە خەزان\nناڵەی بولبولان گەیشت بە ئاسمان\n\n\nئەمەندە گریام کێشام بە سەردا\nوەک باوک مردە بانگم لێ بەردا\n\n\nیاخوا دەردی وا خوا نەیدا بە کەس\nوەکوو دای بە کورد مەزڵوومی بێکەس"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "برا نەخۆشی و دەردی نەزانی", "poem_description": "", "poem_text": "برا نەخۆشی و دەردی نەزانی، \nنەزانی، بۆیە بەخۆت نازانی\n\n\nجەهل دەردێکی نادیارییە\nفریای نەکەوی دەردت کارییە\n\n\nداو و دەرمانی ئەم دەردە ونە\nزانینی عیلمە هەوڵی خوێندنە\n\n\nبچۆرە مەکتەب دارولشیفایە\nموعەللیم دکتۆر، دەوای لە لایە\n\n\nحەبی تەباشیر شرینقەی قەڵەم\nئەبێتە شیفای ئازار و ئەلەم\n\n\nئەو کتێبانەی لەبەر دەستدایە\nڕەچەتەیە کە دەوای تۆی تیایە\n\n\nئەجزاخانەیە هۆدەی دەرس خانە\nپڕ لە دەرمانی دەردی نەزانە\n\n\nلەو ئەجزاخانە گەر دەوات ئەوێ\nسەعیکە هەتا دەستت ئەکەوێ\n\n\nبۆ تێکۆشینە ئەفەرمووێ خودا\nلَیس للانسان إلا ما سَعىٰ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بۆ دەفعی ژاژ و ژەنگی جگەرە", "poem_description": "داوای دارجگەرە لە «شێخ جەعفەری شێخ حسێن»", "poem_text": "بۆ دەفعی ژاژ و ژەنگی جگەرە\nبنێرە بۆ من دوو دارجگەرە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بۆ پارە گەلێ خۆی ڕیسوا ئەکا", "poem_description": "", "poem_text": "بۆ پارە گەلێ خۆی ڕیسوا ئەکا\nموبتەلای داو و سەد بەڵا ئەکا\n\n\nبەیانی کردووە پیاوچاکانی زوو\nدینیان دینارەو سڵ ناکەن لە سوو\n\n\nپارەیە مایەی سەرگەردانییە\nهەر پارە ئەسڵی ماڵوێرانییە\n\n\nکەسێ کە پارەی هەبێ بە غەزەب\nدینی بە پارە ئەدا بێ عەتەب\n\n\nهەر کەس دینی خۆی بە سیم و زەڕ دا\nخۆی خستە دۆزەخ، سەر کا بە قوڕدا\n\n\nهەر پارە ئینسان ئەخاتە عیسیان\nتەوللای ئەکا لە دین و ئیمان\n\n\nپارە چەند کەسی کردووە مەغروور\nوەکوو دێوانە بە مەستی مەشهوور\n\n\nقارون بە پارە «تەککە بووری» کرد\nخۆی ڕیسوای لای خواو پێغەمبەری کرد\n\n\nکەسێ ئینسان بێ لە بۆ سیم و زەڕ\nخۆی ڕووزەرد ناکا لە ڕۆژی مەحشەر\n\n\nپێغەمبەر بۆخۆی داوێتی خەبەر\nپارە فیتنەیە بۆ حاڵی بەشەر\n\n\nمەزڵووم زەڕو سیم خاس بۆ ژنانە\nسوک و بێ بەهای لای مەردومانە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بۆ چی نەبم بە دێوانە بۆ شێت نەبم لە داخی تۆ", "poem_description": "", "poem_text": "بۆ چی نەبم بە دێوانە، بۆ شێت نەبم لە داخی تۆ\nبۆچ نەسووتێ وەک پەروانە، دڵ لە کوورەی فیراقی تۆ\n\n\nدڵی بردم لەنجەو لارت، شێتی کردم چاوی کاڵت\nپابەندمە دانەی خاڵت، بە دوو ئەبرۆی کەمانی تۆ\n\n\nلەت لەت بووە دڵی زارم، دڵ پڕ غەم و پڕ ئازارم\nوا کوشتمی ئەی نیگارم، گێلگێلەو پەرچەمی تۆ\n\n\nخوێناوی بوو دەستی لەیلم بە خوێناوی دڵی کەیلم\nئەسیر بووە دڵ و مەیلم بە پەرچەمی سیاهی تۆ\n\n\nبۆ نەڕژێ ئەشکی خوێنین لە چشمەی دڵی حەزین\nبۆ دەرنەچێ سەیلی ئەسرین لە کانیاوی جەفای تۆ\n\n\nلە نەزعایە مەزڵوومە کەت تانە مەدە لە مەعشووقت\nعیلاجی کە مەحبووبەکەت، با نەیکوژێ جەفای تۆ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بیستوومە ڕۆژێ شەیتانی مەغبوور", "poem_description": "تەکەبوور کردن", "poem_text": "بیستوومە ڕۆژێ شەیتانی مەغبوور\nکردی تەماشا لە لەو حلمە حفووز\n\n\nدیتی بە خەتی قودرەت نووسراوە\nبە فەرمانی حەق، ئیعلان کراوە\n\n\nیەک مەلائیکەی موقەڕەبی خوا\nلە ئەمری ئامر بێ ئەمری ئەکا\n\n\nشەیتان ئەمەی دی لە لەوح نووسرابوو\nبە ئەمری یەزدان نەشر کرابوو\n\n\nگەلێ مەغروور بوو تەکەبووری کرد\nتا تەوقی لەعنەت بەرگەردنی کرد\n\n\nمەزڵووم ئەگەر تۆ هۆشت بێ لەسەر\nقەت تف و لەعنەت ناکەی لە بەشەر"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بیستوومە کورد جەژنی بوو ساڵان", "poem_description": "", "poem_text": "بیستوومە کورد جەژنی بوو ساڵان\nلە حەمدی خواوە ئەمساڵ بوو بە دووان\n\n\nلە نەورۆزدا بوو دەوڵەت بۆ کوردستان\nفریای هەژار کەوت، وەک مەردی مەیدان\n\n\nبوونە سەبەبی ژینی هەژاران\nئەی زاتی گەورەی ئەم حکومەتە\n\n\nدوعا گۆییتان بۆمان فرسەتە\nچونکە کۆششتان ژینی میللەتە\n\n\nهەوڵ و تەقەلای حوب و حورمەتە\nدائیم دوعا گۆم بە دڵ و بە گیان\n\n\nبەراتی فەرموو دەوڵەت بە هەژار\nبۆ گەدای لادێ و هەژارانی شار\n\n\nگەنم و جۆی زۆر دا بە فەردەو بە بار\nجەژنانەی جەژنی نەورۆزی بەهار\n\n\nبژی حکومەت، بمێنێ بۆمان\nهیممەتی تۆیە زۆر بە ئاسانی\n\n\nهەژاری دەرکرد لە چنگ گرانی\nویستی کە میللەت خۆشی ژیانی\n\n\nبۆیە گەنم و جۆی زۆری بۆ هانی\nپایە بڵند بێ تا ئاخر زەمان"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بە ئەمری زاتی سوبحانە کە ئەمڕۆ جەژنی قوربانە", "poem_description": "", "poem_text": "بە ئەمری زاتی سوبحانە کە ئەمڕۆ جەژنی قوربانە\nهەموو عالەم موعەتتەر بوو بە بۆی ڕێحانی جانانە\n\n\nسەراسەر خامەکی ئەخزەر کە پۆشی خواروو ژوورو سەر\nحەزین بوو جیهان یەکسەر بە بۆی مشکینی خوبانە\n\n\nوەکوو قەوس و قەزەح وایە کە سەوز و سووری لەبەر دایە\nئەڵێی جەنناتی دونیایە کوڕ و کچ حۆری و غیلمانە\n\n\nبە گوڵزاری موعەتتەردا، بە ئەبرۆی مودەوەردا\nبە ڕووخساری مونەوەردا ئەڵێی ماهی ئابانە\n\n\nبە مەدحی بەرزی باڵای یار بە وەسفی جوانی کاڵای یار\nبە سوخمەی ئاڵ و واڵای یار، هەزاری شێت و دێوانە\n\n\nلە تاو چاوی عەیاری تۆ لە دەس زوڵفی ڕەشماری تۆ\nلەبەر جەورو جەفای تۆ کە مەزڵووم مات و حەیرانە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بە بیری خۆم وەهام نیاز بوو سکەی ڕەواجی دین لێدەم", "poem_description": "کزەڵ و مەزڵووم پێکەوە", "poem_text": "کزەڵ: \n\nبە بیری خۆم وەهام نیاز بوو سکەی ڕەواجی دین لێدەم\nکە لێمدا بێ ڕەواج دەرچوو، فەلەک وا عەکسی هیناوە\n\nمەزڵووم: \n\nلە هەر لایەک هەبێ ئیمڕۆ ئەدیب و عالم و زانا\nئەویش وەک تۆ بە مەعلوومی لە گەل هەروا بەجێماوە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "بەرزنجەیە مەرکەزی ئەولیا و قوتبی زەمان", "poem_description": "", "poem_text": "بەرزنجەیە مەرکەزی ئەولیا و قوتبی زەمان\nبەرزنجەیە مەسکەنی ئەسفیا و مەردی جیهان\n\n\nجێیەکی پڕ عیلم و وڵاتێکی پڕ لە حیلم\nمەکانێکی موقەددەس، بۆ ویرد و زیکری سوبحان\n\n\nخاکی نەزەر کردەی تەهایە بە حەقیقەت\nنابێ مەدحی ئەو خاکە تەواو، ناکرێ بەیان\n\n\nئاب و هەوای وەک بەهەشت، ئاباری عەینی کەوسەر\nجێگای سیدق و سەداقەت، جگە لە ئینس لە جان\n\n\nجانم فیدای سروەت بێ، ئەی خاکی پڕ هونەر\nئەی ئیحیاکەری نەباتات و جەمیعی گیاو و گوڵان\n\n\nلەوساوە کە شێخەین دەرچوون لە دنیا بە وەفات\nسوتاوە باغی ئەمەل توشنەیە دڵ پەرێشان\n\n\nهیممەت بکە ئەی منەوەر بە نوورت جوملە وڵات\nخەلاسی بێ بەڵکوو، دڵی خەستەم لە هیجران\n\n\nدڵی مەزڵووم لە کەیفی بەخششی تۆ وەک مەجنون\nدەتکێ لە هەوری چاوم، ئەشکم بە میسلی باران"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "تریفەی مانگە شەو بریقەی کلاوزەر", "poem_description": "هاوینی بەرزنجە", "poem_text": "تریفەی مانگە شەو، بریقەی کلاوزەر\nشێوەی مەحبوبان، دێتە بەر نەزەر\n\n\nسەدای لایلایەی تازە جوانان\nئەلاوێنێتۆ، دۆست و مەعشوقان\n\n\nکزەی بای شەماڵ کە دێ بە جارێ\nبۆی گوڵێ دێنێ لە باغچەی یارێ\n\n\nقاسپەی نێرە کەو وەختی نیوەشەو\nدەنگە بۆ عاشق ڕاپەڕە لە خەو\n\n\nجریوەی چۆلەکەی بەیان لە ئاسمان\nبەستە ئەخوێنن وەکوو عاشقان\n\n\nشنەی بای سەحەر ئەشنێتەوە\nبە ناز گوڵەکان ئەلەرێتەوە\n\n\nبولبولی هەژار لەم چڵ بۆ ئەو چڵ\nبێ پەروا ئەڕوا لە تاو عەشقی گوڵ\n\n\nسینەو باغچەی بەی، پۆلی نازداران\nهاوتایە لەگاڵ سپێدەی بەیان\n\n\nگۆنای نازداران بە ڕەنگ ئاڵ و سوور\nسیوەیل لێیداوە، نەک سووراوی سوور\n\n\nشێوەی جەوانان بە وێنەی غیلمان\nمەملەکەت جەننەت هەم ڕەوزەیی ڕیزوان\n\n\nنەخشاوی سنعەت زاتی کردگار\nبۆ مەزڵووم مەدحی نایەتە گوفتار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "تەیرێکی عاقڵ زیرەکی هوشیار", "poem_description": "هەڵۆ و ڕێوی", "poem_text": "تەیرێکی عاقڵ زیرەکی هوشیار\nخانووی کردبوو لەسەر یەک چنار\n\n\nبە عەیش و شادی بە خۆشی ژیان\nلەسەر ئەو دارە کردی ئاشیان\n\n\nڕۆژێ لە ڕۆژان ڕێوی حیلەکار\nڕێڕەو بوو ڕێگەی کەوتە بنی دار\n\n\nساتێ ڕاوەستا لوتی هەڵبڕی\nلەسەر دارەکە تەیرەکە فڕی\n\n\nبانگی کرد ئەی تەیر لەو دارە بەرزە\nبێرە خوارەوە بۆ سەر ئەم عەرزە\n\n\nئەگەر بە قسم قەناعەت نەکەیت\nهەر بە دەستی خۆت، خۆت ڕیسوا ئەکەیت\n\n\nبە کلکی تیژو ئەستووری زۆردار\nدار لەت لەت ئەکەم هەر وەکوو مشار\n\n\nکاتێ کە دارم کرد پارە پارە\nمەردو نامەردی ئەو وەختە دیارە\n\n\nبێ سزاو زەرەر هەر بە دەستی خۆم\nکەوڵت ئەکەم و بە ژەمێک ئەتخۆم\n\n***\n\nهەڵۆ خڕو جوان لێی هاتە گوفتار\nوتی: مام ڕێوی جادووی حیلەکار\n\n\nسیحری تۆ مەعلوم لای من بەتاڵە\nعەقڵت عەبەسە فیکرت مەحاڵە\n\n\nبڕۆ لە ڕێی خۆت خوا ڕزقت بدات\nمن نێچیرت نیم مەعلوم بێ لە لات\n\n\nهەڵۆ زۆر ڕەجاو تەشەبووسی کرد\nلە لای مام ڕێوی تەئسیری نەکرد\n\n\nبە قەهرو غەزەب لەسەر دار فڕی\nسواری ڕێوی بوو تا ورگی دڕی\n\n\nڕێوی کرد پارە وەک شێری جەنگی\nجەرگی دەرهێنا بە زۆری چنگی\n\n***\n\nڕێوی بۆ تەماع وازی نەهێنا\nنە هیچی دەستکەوت، سەریشی دانا\n\n\nئاخ لە بۆ کەسێ نەچێ بە قارا\nلەگەڵ دوژمنا بکا مودارا\n\n\nتاکو فرسەتێ دەسکەوێ ڕۆژێ\nیەخەی پێبگرێ و خوێنی بڕێژێ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "جەژنم غەمە یاخود ئەسەف بادەم تاڵە وەک زەهری مار", "poem_description": "", "poem_text": "جەژنم غەمە، یاخود ئەسەف، بادەم تاڵە وەک زەهری مار\nتەن سوختە و دڵ حەزینم لە فیرقەتی یار و دیار\n\n\nتەن زامدار و دڵ سپێرم لە بۆ تەعنەی ڕەقیبانم\nکونکون بووە جەرگ و دڵم، هەر وەکوو نەی ئەکا هاوار\n\n\nلە ڕاستیدا من کەسێکم لە ناو ئۆردووی دەرد و غەما\nفەقەت ئەمرۆ بەرزە شانم، فەریق و سپەە سالار\n\n\nئەوسافی خۆم گەر بەیان کەم لە بۆ ئیوە بە موختەسەر\nگەە فاعیل و گەە عامیلم، گاهی جامباز لە ناوی شار\n\n\nغەمم زۆرە، غەمی ئێوەش کە بێ مەیلن بۆتە سەربار\nخوایە دور بن لە موسیبەت، هەم لە بەڵای ڕەبی سەتار\n\n\nدائم ئەڵێم بە ڕۆژ و شەو أسعد الله أیامکم\nموبارەک بێ لە بۆ ئێوە جەژنی ئەمساڵ هەر وەکوو پار\n\n\nبا مەزڵووم یش لە غوربەتا جەژنی غەم بێ و خۆراکی دەرد\nبێ بەهرە بێ لە دیدارتان هەتا ڕۆژی دیوانی کار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "حکایەتێکی کورت و موختەسەر", "poem_description": "ئیقتیساد", "poem_text": "حکایەتێکی کورت و موختەسەر\nبۆتان بەیان کەم بیخەنە دەفتەر\n\n\nوەکوو شانامە هەر شەو لە لایە\nبیخوێننەوە لە لای مەلایە\n\n\nباسی ئیقتیساد ئەکەم بەرادەر\nگرتنی نەفسە نە وەکوو زەرەر\n\n\nداهاتی خۆمان با بخۆین چاکە\nسنعاتی وەتەن دروست و پاکە\n\n\nکڵاشی خۆمان سەراپا پەڕۆ\nبیکەرە پێت و خێرا پێی بڕۆ\n\n\nکەوشی یەمەنی بۆ پیاو موناسیب\nجاش کەوشێ بکڕە بۆ پیاوی کاسب\n\n\nلە خوری و مەرەز، پۆشاک و بەرگت\nبازاڕت گەرم با دووربێ مەرگت\n\n\nدۆشاوی باسوق ئەنواعی حەڵوا\nخۆشاوی شەربەت مەدە بە خورما\n\n\nشەرابمان دۆشاو، مێوژە خۆڵاوە\nفڕێیدە چایی و ئەسبابی قاوە\n\n\nئیقتیساد بکە هەر بخۆ سەبیل\nجگەرەت نەوێ گوێ مەدە بە فیل\n\n\nمەکڕە شقارتە بە پارە و قڕوش\nئەستێ هەڵگرە تاوێکی بۆن خۆش\n\n\nکە پنەکم خوری هی مەڕی ناوجار\nنامەوێ پاڵتۆی بیلادی و بولغار\n\n\nباسی ئیقتیساد گەر بکەم بەیان\nقەڵەمی مەزڵووم بۆم نایەتە ژوان"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "حەمد و سەنای زۆر بۆ خودای بێباک", "poem_description": "شوکرانە بۆ خوا", "poem_text": "حەمد و سەنای زۆر بۆ خودای بێباک\nلاشەریکە ئەو فەرد و تەنها و تاک\n\n\nخاڵقی وەحشی مەل و موور و مار\nڕازقی ڕزقی زیرۆح و گیاندار\n\n\nدروستکەرەی سەما و سەر زەمین\nدۆزەخ و ئەعراف، فیردەوسی بەرین\n\n\nئاگاهدار لە حاڵ، حاڵی بێ حاڵان\nهەم بێداری شەو، ناڵەی زامداران\n\n\nئادم و حەوات دروست کرد لە خاک\nبە سورەتی جوان بە ئەخلاقی پاک\n\n\nبە لوتف و کەرەم بە ڕووی موحیبەت\nئەمرت پێکردن تا بچنە بەهەشت\n\n\nفەرمووت لە گەندم مەخۆن وریابن\nنزیکی مەبن لێی تەوەللابن\n\n\nشەیتانی لەعین تەفرەتان نەدات\nبە سیحر و جادوو ئیغفالتان نەکات\n\n\nتەقدیری خۆت بوو شەیتانی بەدبەخت\nخۆی کرد بە عابد چووە ناو بەهەشت\n\n\nبە مەکر و حیلە ئیغفالی کردن\nکە گەندمیان خوارد بێحاڵی کردن\n\n\nچەندە مانەوە بە عسیانەوە\nتۆبەیان ئەکرد ئەپاڕانەوە\n\n\nبە لوتف و کەرەم تۆ عەفووت کردن\nدیسان ڕەوانەی سەر زەویت کردن\n\n\nلە نەسلی ئەوان چەند سەد هەزار کەس\nکردت بە نەبی، نامەت دانە دەس\n\n\nبۆ سەر تەوائیف یەک بە یەکت نارد\nبۆ تەبلیغی دین حوکمت پێسپارد\n\n\nتۆ لێی خۆش ئەبی ئەیخەیتە جینان\nسیرەتی بابە بۆ فەرزەند جێمان\n\n\nبۆ خۆت فەرمووتە تۆبەم قبوڵە\nتۆبەی حەقیقی لە لام مەقبولە\n\n\nمن گەلێ عاسی و خەجاڵەتبارم\nڕوو زەرد و مەحجووب هەم شەرمەزارم\n\n\nسیوای زاتی تۆ هیچ کەس ناناسم\nڕاجعی خۆتم خراپ یان خاسم\n\n\nخودایە تۆبەم لات ببێ قبوڵ\nچونکە موزنیبم مەزڵووم و مەلول"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "حەمد و سەنای زۆر لە بۆ ئەو خوایە", "poem_description": "", "poem_text": "حەمد و سەنای زۆر لە بۆ ئەو خوایە\nمەوجودە دائیم لە هەموو لایە\n\n\nخاڵقی ئاسمان، حەوت بە حەواوە\nبە بێ کۆڵەکە و دیوار وەستاوە\n\n\nسفرەی ڕەحمەتی داخست لە زەمین\nلە بۆ مەجوسی و گەبرو موسلمین\n\n\nلە سفرەی ئەوە بە عەدل و کەرەم\nڕۆژانە ئەخۆن عالەم زۆر و کەم\n\n\nفەرق ناکا دۆستی لەگەڵ دوژمندا\nهەر کەس بە پێ ڕزقی پێ ئەدا\n\n\nمولحید کفر کاو ڕێی عیسیان بگرێ\nلە ڕزق و دۆزی فلسێ نابڕێ\n\n\nدۆست و دوژمنی هەر بە یەک دەستوور\nڕزقیان ئەداتێ، بەڵام خوار و ژور\n\n\nقسمێ بە ڕەنج وهەوڵ و تەقەلا\nهەندێکیش ئەیدات لە لای «لابەلا»\n\n\nقسمێ بە زۆری قۆڵ و هەوڵی شان\nقسمێ تر ئەیخوا نانی ناوچەوان\n\n\nبە قسمێ ئەدا نگین و ئیقبال\nئەبێ بە قاروون بە سەروەت و ماڵ\n\n\nقسمێ تا نانی ڕۆژی ئەسێنێ\nڕیخۆڵەو دڵی بە ڕەنج ئەپسێنێ\n\n\nتەقسیمی ئەزەل چۆن بۆی داناوە\nهەر ئەوەی هەیە هەتاکوو ماوە\n\n\nبە بەعزێ ئەدات نانی موشەقەت\nبەعزێ ئیستراحەت، سەیران و سیحەت\n\n\nمەزڵووم پێی ناوێ خۆت موبتەلا کەی\nبۆ دونیا خۆت تووشی بەڵا کەی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "حەکیمی دەردان", "poem_description": "نەخۆشی مردن", "poem_text": "حەکیمی دەردان... \nشیفا بەخشی کوول دەردی بێ دەرمان\n\n\nلە وەقتی حاڵەت مەرەزی مەوتا\nبگە بە هانام کەریمی یەکتا\n\n\nپەناهم بە تۆ پادشای مەنان\nقەترەیێ ڕەحمەت دەریای بێپایان\n\n\nبەڵکوو خەلاس بین لە هەموو دەردان\nمەحفوزمان بکەی لە سەلبی ئیمان\n\n\nدیسان لە دەستی شەیتانی لەعین\nنەجاتم بدە پادشای موعین\n\n\nبەڵکوو دەربچم لە دونیای فانی\nبە ئیمانەوە بۆ جاویدانی\n\n\nهەم بە ئاسانی دەربچێ ڕۆحم\nتۆبە بێ خوا تۆبەی نەسوحم\n\n\nقەومان و خۆیشان هەریەک لەلایە\nشین و گرین و هەر واوەیلایە\n\n\nمنیش هیلاکم لە تاو دەردی خۆم\nلە ئیشی نەزع و حاڵی مەرگی خۆم\n\n\nتکایە عەشرەت بۆ من قەت مەگری\nهەر کەس بۆ حاڵی مەرگی خۆی بگری\n\n\nهەموو کەس ئەمرێ یەقین و مەعلووم\nمنیش بەڕێوەم زەعیف و مەزڵووم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "خاکە پاکەکەی بەرزنجەی دڵگیر", "poem_description": "بەرزنجە", "poem_text": "خاکە پاکەکەی بەرزنجەی دڵگیر\nبێشەی شێرانە جێی ئەولیا و پیر\n\n\nچاوگەی سازگاری داوێنی چیا\nدەرمانی دەردی نەخۆشی ئەدا\n\n\nسروەی نەسیمی بەیانیانی زوو\nبە شنەو خەندە و شادی دێتە ڕوو\n\n\nئاوی سازگاری چەشمەی خاوەن فەڕ\nشیفای دەردانە لە لوقمان چاکتر\n\n\nچ چاو ئەندازە وەلیکەی نازدار\nبە دێمن بوونە مێرگ و مێرغوزار\n\n\nعەماری نۆک و زەڕات و جۆیە\nچ خۆش نیشتمان بۆ من و تۆیە\n\n\nدەنگ و چریکەی کەوێ کوێستانان\nئەخوێنێ وەسفی خۆشی نیشتمان\n\n\nوەختێ شوعلەی ڕۆژ ئەیدا لە شاخان\nپرشە پرشی دوور ئەدا لە کەیوان\n\n\nوەکوو ئاوێنەی جامی جەم وایە\nهەردەم وێنەیەک لە ناوی دایە\n\n\nبە ڕەزا لەگەڵ خونچەی گوڵاندا\nبە یەکتر شادن لەسەر ملاندا\n\n\nتێک ئاڵۆزاون گوڵاڵە و چنوور\nئەم بە کەوای سەوز ئەو بە ڕەنگی سوور\n\n\nنەخشاوی ئەمری زاتی کردگار\nوەسفی خۆشیشی دوورە لە گوفتار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "خودا بێزارم لە قەلبی حەزین", "poem_description": "", "poem_text": "خودا بێزارم لە قەلبی حەزین\nبێزارم لە خۆم، ئەحواڵ و نگین\n\n\nلە بەختی شووم و نەحسم تەوەللام\nکە ئیقبال و تەجەلیشم لێم بێبەرین\n\n\nئەمەندە باری میحنەت بۆتە بارم\nقەدم عەینەن، بوو بە چۆگانی چەمین\n\n\nلەبەر عسیان، دڵم ڕەش و قەلبم ڕەش و ڕووم ڕەش\n«لە ڕوو ڕەشم نانوێنێ ڕەش و شین»\n\n\nلە بەحری قەسوەتا غەرقە گیانم\nنەجاتم زەحمەتە بۆ جێگای ئامین\n\n\nمەزرەعەی تاعەتم وا وشکە تەواو\nسەراسەر زەرد بووە وەک پووشی هاوین\n\n\nلە دڵدا ئاتەشێکی دەردی عیسیان\nکڵپەی سەندووە، بڵێسەی بەتین\n\n\nئەمەندە عاسی و خەجاڵەتبارم\nخودا و پێغەمبەرم لە من ناڕازین\n\n\nلە دنیا ئەمەندە عاسی و یەتیمم\nهەموو عالەم لە من تەبەڕاو بەرین\n\n\nخودایە بەم هەموو گوناهەوە چۆن: \nئەبێ بێمە دیوانت ڕۆژی دوایین\n\n\nمن و نەفسم چۆن لە ڕووی تۆ و حەبیبتا\nئەتوانین چاوی خەجاڵەت هەڵبڕین\n\n\nزوبانم چۆن ئەتوانێ بێتە گوفتار\nکە نەیبوو لە دنیا زیکری یا موعین\n\n\nئیلاهی بە جاهی حەبیبەکەی خۆت\nببورە لە جەورم و خەتای مەزڵوومین"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "خەفەت دڵمی برژان وەک کەباب", "poem_description": "", "poem_text": "خەفەت دڵمی برژان وەک کەباب\nجەرگم لەتلەت بوو وەک گۆشتی قەساب\n\n\nدرا لە شیش و برژا بە ئاگر\nبۆ مەزەی شەراب ئەول و ئاخر\n\n\nسەبرو تاقەتم لە دڵا نەما\nپردی تەحەممول لە سەد لا پسا\n\n\nلە ڕووی سەر زەمین فیعلی ناشیرین\nئەمەندەم دیوە نایەتە نووسین\n\n\nعەرەقخۆر دائیم پیاڵەی مەی بەدەست\nبێ پەروا ئەیخوارد ڕووسیای بەدبەخت\n\n\nناترسێ لە ڕۆژ دیوانی مەحشەر\nقەت خۆفی خوای نایەتە نەزەر\n\n\nقەشمەری بە نوێژ، گاڵتە بە ڕۆژوو\nئیستیهزا بە حەج، زەکات و مەولوو\n\n\nعەرەق خواردنی ئەمەند لا جوانە\nقاپێکی بە دەس، دووی لە گیرفانە\n\n\nبۆ خۆی زەرەرو بەڵا ئەسێنێ\nهەر بە دەستی خۆی دین ئەدۆڕێنێ\n\n\nلە حاڵی مردن گەلێ بێحاڵن\nتاڵبی هەواو نەفس و خەیاڵن\n\n\nخوایە تۆ خۆت فعلیان ئەبینی\nغەزەبت بۆچی بە جۆش نایەنی\n\n\nلە دونیا لە من عاسیتر نییە\nباسی خەڵق ئەکەم خۆم لەبیر نییە\n\n\nمەزڵووم گوناهی خۆم ئەکەم ئیقرار\nتەڵەبی عەفوو ئەکەم لە سەتار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "دڵ پەرێشانە لە دووریت بە سێ دەرد ئەی دولبەرم", "poem_description": "", "poem_text": "دڵ پەرێشانە لە دووریت بە سێ دەرد ئەی دولبەرم\nیەک بە فیرقەت، دوو بە هیجران، سێ دوژمنی بێفەڕم\n\n\nبۆ دڵی بیماری من هەر لە دونیا سێ بەڵایە\nیەک بریندار، دوو نەخۆشی و سێ شەهیدی خەنجەرم\n\n\nمانعی وەسڵی من و تۆن، سێ گرۆهی شەرمەزار\nیەک ڕەقیب، دوو بەخیل و، سێ دوژمنی بێشەرم\n\n\nمەرهەمی دەردی دڵم هەر لە دونیا سێ دەوایە\nیەک تەبیب، دوو دەلیل و، سێ ویساڵی مەنزەرم\n\n\nدەرد دڵم گەر دەپرسی لەت لەتی سێ شت بووە\nیەک بە تەعنە، دوو بە لۆمە، سێ بە خەندەی مەحقەرم\n\n\nئاهی مەزڵووم گەر ئەپرسی بەم سێ وەسفە چارییە\nیەک شەهادە، دوو شەفاعەت، سێ دیوانی مەحشەرم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "دیسان ئەلسەلام ئەی کۆگای گەوهەر", "poem_description": "بۆ بەرزنجە", "poem_text": "دیسان ئەلسەلام ئەی کۆگای گەوهەر\nجێی ئەولیا و شێخ، خەتیبی مینبەر\n\n\nمن بۆ حاڵی تۆ شێواوە حاڵم\nبۆ دز و جەردە: بۆ بووی بە سێبەر\n\n\nئادەم و پەری، عەشایر هەموو\nبۆ ئیتاعەتت بەستبووی کەمەر\n\n\nخاکت گەوهەر بوو، غوبارت جەوهەر\nچەندە شەریف بووی لای خوا و پێغەمبەر\n\n\nئێستاکە بۆچی کز و داماوی\nهەروا زەلیل و خوار و موحەقەر\n\n\nزەمان ڕووی ڕەشبێ بۆ دەورو چەرخی\nکردی پاماڵی ئەولادی حەیدەر\n\n\nمن کە ئەسیم و پیس و بەدکارم\nدوعام ئەمەیە قەوم و بەرادەر: \n\n\nبە مەزڵووم بڵێن بۆچی شێواوی\nلە داغی عالەم، چەرخی دوون پەروەر"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "سەر گوزەشتەی خۆم نووسی لە دەفتەر", "poem_description": "", "poem_text": "سەر گوزەشتەی خۆم نووسی لە دەفتەر\nئیدارە و خوێندن تەواو سەربەسەر\n\n\nشەش ساڵ بوو عومرم چوومە مەدرسە\nلە بۆ تەعلیمی عیلم و هەندەسە\n\n\nهەتا دو سێ ساڵ سەعیم کرد بە گیان\nئەوسایە مادەم چووە گوڵستان\n\n\nوەقتێ کە عەقڵم تەواو هاتە دوو\nبۆ خوێندەواری ئاگرم تێچوو\n\n\nلە بۆ تەعلیمی عیلم و شەریعەت\nچوومە سلەیمانی پڕ سەزاو مەینەت\n\n\nچەندە مامەوە بێ ماڵ و بێ حاڵ\nبێ ئێوە ناخۆش ڕامبوارد بە سواڵ\n\n\nجومعە دەعوەتم نانە ڕەقی کۆن\nیا ماشێنی ڕوون بە بێ تام و ڕۆن\n\n\nمن چەژنم ئەکرد بە شۆربای شیناو\nئەمکردە بەرم یەک کەوای دڕاو\n\n\nلەگەڵ ئەم حاڵە بێ فلس و موفلیس\nچواردە ساڵە بووم گەییمە تەسریف\n\n\nچونکە لوتفی حەق یاوەرم نەبوو\nبە تەرەقی خۆم باوەڕم نەبوو\n\n\nوەسوەسەی دونیا بوو بە هامڕازم\nبوو بە ڕەفیقی ئاواتەخوازم\n\n\nمائیل بووم بە دڵ بە دنیا داری\nکەمێ هەوەس و هەوای دڵداری\n\n\nموبتەلا بوونی مەزڵووم ئەپرسی\nهەزار و سێسەد هەم چلی نووسی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "سەلاحەدینی ئەیوبی لەقەب", "poem_description": "", "poem_text": "سەلاحەدینی ئەیوبی لەقەب\nئیفتیخارمانە ئەی کوردی حەسەب\n\n\nسوڵتانە ئەمڕۆ قەهرەمانی کورد\nیەعنی شێخ مەحموود حسێنی نەسەب\n\n\nیەکسەر تێکۆشن برای هاوزبان\nلە بۆ ئیتیحاد بە ڕۆژ و بە شەب\n\n\nکوردە دەخیلە شێرانە دەستوور\nبۆ دەفعی جەهل عیلم کەن تەڵەب\n\n\nکاسەی مەعریفەت پڕو لێوان لەن\nهەموو بینۆشن یەکسەر لەبالەب\n\n\nسەربەستی و جەسوور ئیرسی خۆمانە\nبۆمان بەجێما لە ئەجداد و ئەب\n\n\nئەم ئیرسەی کوردە با نەدەین بە کەس\nنەبێ بە مایەی خەفەت و غەزەب\n\n\nئیلتیماس ئەکا مەزڵووم ی فەقیر\nئەم نەسیحەتە فێر بن لە مەکتەب"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "فەسڵی بەهارە عەزیزم نۆبەتی سەیرانمە", "poem_description": "", "poem_text": "فەسڵی بەهارە، عەزیزم نۆبەتی سەیرانمە\nوەقتی عیشوەو نۆش و شادی، زەوقی دەس لە ملانمە\n\n\nچی لە دڵ کەم، ئارەزووی وەسڵی مەهڕوویان ئەکا\nسەد جوانی حۆریی ڕووخسار لە دیوانا میوانمە\n\n\nمن نامەوێ خەت و خاڵ و نەقشی ڕووی دولبەران\nچونکە خێمەی نێرگس و گوڵ مەنزەری چاوانمە\n\n\nقەڵەم کوول بوو، لە وەسفی حوسنی تازە جوانان\nئەمجا نۆبەی تۆیە، ڕەقیب ئارەزووی مەیدانمە\n\n\nبەهرەکەی شیعرم سوارە، تیغی زوبانم موو ئەکا\nگەر ڕەقیبم بێتە مەیدان، ئەوسا کە من سەیرانمە\n\n\nسواری ئەسپی نالەبارە ڕەقیب لە دوور وا غار ئەدا\nئەمڕۆ مەزڵووم وا لە سەبرا موسابەقەی سوارانمە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "قەڵەم قوربانی نووکی خامەت بم", "poem_description": "پێغەمبەر", "poem_text": "قەڵەم، قوربانی، نووکی خامەت بم\nدیسان بە فیدای سەتری نامەت بم\n\n\nبنووسە مەدحی شای خەیرولبەشەر\nیەعنی محەمەد شەفیعی مەحشەر\n\n\nبهێنە تەحریر سەڵات و سەلام\nبۆ خۆی و ئەهل و ئەسحابی کیرام\n\n\nشەوو و ڕۆژ دائیم سەڵات و سەلام\nبنووسە نەعتی شای خیرولئەنام\n\n\nلەبەر تۆ کردم دنیا و مافیها\nبەڕو بەحرو ئاو، هەم باد و هەوا\n\n\nتۆم کرد بە شافیع ڕۆژی قیامەت\nشەفاعەت بکەیت خۆش بە لە ئومەت\n\n\nبۆ موعجیزەی ئەو بەردی بێ گیان: \nهێنایە گوفتار هەر وەکوو ئینسان\n\n\nئەو موستەفایە دۆستی خوایە\nلەبەر ئەو دنیاش هاتۆتە کایە\n\n\nلە ڕۆژی حساب، ساحێب گوناهان\nئەکەیت شەفاعەت لە ڕۆژی دیوان\n\n\nعاسی و خەتابار لە ئوممەتی تۆ\nئەبەخشێ لەبەر جۆشەویستی تۆ\n\n\nخودا بە جاهی شای بۆراق سوار\nخۆشبە لە جەوری مەزڵووم ی هەژار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "لە بەحری میحنەت و غەمدا هەموو عالەم پەرێشانە", "poem_description": "", "poem_text": "لە بەحری میحنەت و غەمدا، هەموو عالەم پەرێشانە\nلە شومی جەوری گەردوونە کەوا پاماڵی وێرانە\n\n\nئەبەد شەرمی گلەمەندی لە چەرخی ئاسمان ناکەم\nلە جێی دانا، دەنی دانا، لە هەوڵی شۆڕش و شانە\n\n\nزەمانە دون پەسەندە، گشت بە داغی سینە سوتاوە\nبوزورگانی کەرەم پیە، بە یەک دەفعە پەرێشانە\n\n\nزەمانی نامەوەر، ئەمڕۆ لە تەنگی دا خەریک ماوە\nوەکوو هەورێ بە دەم سرسر شێواوی حوکمی یەزدانە\n\n\nخیلاف و تەرکی عاداتە وەکوو مەجنون لە دونیادا\nبکەم زاری هەتا وەقتێ کە حەشری جن و ئینسانە\n\n\nلە دەس جەوری فەلەک ئاگر لە خەرمانی دڵم بەربوو\nخاکی عالەم بە سەر مەزڵووم کە غەرقی دەرد و هیجرانە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "لە ناو جاخێکا وەک گونی بەران", "poem_description": "داوای تووتن لە «شێخ جەعفەری شێخ حسێن»", "poem_text": "لە ناو جاخێکا وەک گونی بەران\nکیلۆیەک زیاتر نەبوو بێ گومان"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "لە وەسفی جوانیت ئەی یاری دڵدار", "poem_description": "", "poem_text": "لە وەسفی جوانیت ئەی یاری دڵدار\nئەم دوو سێ فەردە ئەڵێم بە یادگار\n\n\nئەبرۆت بە نەقش سونعی ئیلاهی\nکێشراوە وەک تاق ئیقباڵی شاهی\n\n\nچاوت گەلاوێژ پریشکە دێنێ\nڕوومەت ئاوێنە، ئینسان ئەنوێنێ\n\n\nدەم کانی یاقووت، پڕە لە گەوهەر\nزوبان شیرینتر لە شەهدو شەکەر\n\n\nدوو زوڵفی ڕەشت هەر وەکوو ڕەشمار\nئاڵاوە لە مل نازگی نازدار\n\n\nگەردی وەک بلوور، مینایی بێگەرد\nشیرین و پەسەند وەک ئاڵتونی زەرد\n\n\nزوڵفت وەک کەمەند، نێچیری بەهرام\nبۆتە زنجیری دڵەی نابەکام\n\n\nمەمانت نارنج، یا لیمۆی کاڵە\nیا خود شەمامە یان پرتەقاڵە\n\n\nگۆنات وەکوو شەمع، منیش پەروانە\nبە حوسنت سووتام، جەرگم بریانە\n\n\nسینەت بە وێنەی بەفری تازەو تەڕ\nساف و بێگەردی وەک بەردی مەڕمەڕ\n\n\nنافەت عەترڕێز پڕ موشک و عەنبەر\nپڕ لە ڕائیحەو بۆنی موعەتتەر\n\n\nشەرتە مەزڵووم یش لەیلی نازپەروەر! \nمەجنونی تۆ بێ تا ڕۆژی مەحشەر"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "مایەی نۆماڵیم کەرێکی دێز بوو", "poem_description": "کەرە دێز", "poem_text": "مایەی نۆماڵیم کەرێکی دێز بوو\nچاپۆک و وریا گەلێ بە هێز بوو\n\n\nهەربەناو کەر بوو ڕەوت و ڕەفتار خۆش\nعەقڵی زیاتر بوو لە بەعزی بێهۆش\n\n\nچونکە ئەو کەرە چوست و چالاک بوو\nدێزێکی پەسەند دەس و چاو پاک بوو\n\n\nخزمەتم ئەکرد بە ڕۆژ و بە شەو\nنەمئەدا بە سەد ئێستری خۆشرەو\n\n\nعەجەب شێرێ بوو بۆ ڕێگە و سەفەر\nلە دەشت کەژدا چوست و هەڵمەتبەر\n\n***\n\nکاتێکم زانی خەبەریان هێنا\nقاچی کەرە دێز لە بنا شکا\n\n\nکە دیم کەرە دێز شل و شێواو بوو\nسەبرم لێبڕا چاوم لێڵاو بوو\n\n\nهاتمە گوفتار لە ڕووی قار و قین\nئەمە چ کەسە لە ڕووی سەرزەمین\n\n\nکێ وا جەسوورە ساحێب زۆر و سام\nقاچی ئەم کەرەی جیا کرد لە ئەندام؟ \n\n\nشەرتە هەقی خۆم، بۆخۆم بسێنم\nڕیشەکێشی کەم جەرگی دەربێنم\n\n***\n\nزانی غەزەبناک دڵم بە جۆشە\nبۆ قەساسی ئەو دڵ بە خرۆشە\n\n\nبە ڕەسم و تەعزیم هاتە پێشەوە\nوتەی شیرین مەعنا کێشەوە\n\n\nوتی غەم مەخۆ مەکێشە ئازار\nهەقم بسێنی ڕەحیم و غەفار\n\n\nئەم ئیشە ئیشی - - - - -\nئیشی شێخ ڕەشید کە خزمی خۆتە\n\n***\n\nوەرنە کەسی تر چ حەدی هەیە\nتەجاوز بکا بەم دەرەجەیە\n\n\nمنیش ئومێد و ڕەجام وەهایە\nبۆ قەساسی من مەسڵەحەت بوایە\n\n\nوتم کەر دێز قسەت مەقبوولە\nقەناعەت ئەکەم لە لام مەعقولە\n\n\nئەمن خۆش ئەبم ساڵح خۆش نابێ\nبەم مەسڵەحەتە قەت ڕازی نابێ\n\n\nگەرچی خزمیشین عەفویان ناکا\nخوێنی کەرە دێز تاقیق گوم ناکا\n\n***\n\nساحێب تفەنگ و دەمانچە و تیرە\nژێرەوژوور ئەکا خاکی فەقیرە\n\n\nمەعلوم دیارە لە لام ڕۆشنە\nخوێنی کەرە دێز دەبێ بە فیتنە\n\n\nهاتەوە گوفتار بە داد و ئامان\nوتی «سەید ئەحمەد» دەسم بە دامان\n\n\nمن قاچم شکاو حاڵم بێفەڕە\nمەڵێن کەرە دێز هەر مایەی شەڕە\n\n***\n\nلە حقوقی من گەردن ئازابن\nمەحفوز لە فیتنە و بەڵای خودا بن\n\n\nتۆش ئەگەر مەردی مەردی بنوێنە\nساڵح ڕازی کە دڵی مەشکێنە\n\n\nئەمن بە قسەی ئەو کەری فەقیر\nچوومە لای ساڵح بە فیکر و تەدبیر\n\n\nوتم براکەم بە نەسسی خەبەر\nهەر کەس ئیسلام بێ بەڵای دێتە سەر\n\n***\n\nئیستاش کەرە دێز قاچی شکاوە\nئەڵبەت خوداوەند ئەوەندەی داوە\n\n\nهەرچەند قاتیلی «شێخ ڕەشید» بووە\nئەمری خودایە و ئەو سەبەب بووە\n\n\nئەبێ سابیر بین قەناعەت بکەین\nکاری خودایە کەس عاجز نەکەین\n\n\nوتی: چی بڵێم قسەم نەماوە\nپەتی «تەمورم» یەکجار بڕاوە\n\n***\n\nئەهلی فەقیرە سیغار و کیبار\nئەمکردن بە پەند واتەی ڕۆژگار\n\n\nلە حقوقی خۆم سەرفی نەزەر بێ\nگەردن ئازا بن گەر هەزار کەر بێ\n\n\nکەرە دێز چونکە لەفزی شیرین بوو\nلە بۆ دوژمنان مایەی خۆشبین بوو\n\n***\n\nکەرە دێزم ڕۆ کەرە دێزم ڕۆ\nموتیعی فەرمان هیچ نەڕێژم ڕو\n\n\nکاسبی فەقیر هیچ نەزانم ڕۆ\nسابیر و شکور بێ کاو دانم ڕۆ\n\n\nئازا و گورجۆگۆڵ ڕێی کاروانم ڕۆ\nشێری مەیدانی گشت کەرانم ڕۆ\n\n***\n\nهەتا تۆ مابووی هیچ باکم نەبوو\nغەم و غائیلەی خۆراکم نەبوو\n\n\nکەرە دێزم بوو، بۆ ئەخزی مەعاش\nهەر کەرە دێز بوو بۆ کاروان و ئاش\n\n\nئێستا تۆ ڕۆییت باڵت شکانم\nسەر و ژێرت کرد باری ژیانم\n\n\nدوعایە ئەکەم ڕەببی گیرا بێ\nسەبەبکارەکەت غەرقی بەڵا بێ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "مردن لە داغت دڵ پڕ برینم", "poem_description": "", "poem_text": "مردن لە داغت دڵ پڕ برینم\nشەوو ڕۆژ دائیم هەر لە گرینم\n\n\nبە شەو خەیاڵت کە دێ بە سەرما\nبڵێسەی ئاگر وا لە جگەرما\n\n\nئەحواڵی قەبر دێتە بەرچاوم\nدەجۆشێ دڵ و جەرگ و هەناوم\n\n\nبڵێسە و گڕە و گریەی دەروونم\nقرچەی دڵەکەی زار و زەبوونم\n\n\nئاگری عیسیان لە سەرتابەخوار\nدەتکێ لە ئەعزام سووتانی یەکجار\n\n\nنەماوە سەبر و تاقەت و تابم\nغەیری ئازار و دەرد و عەزابم\n\n\nبەو حاڵە مەزڵووم شەو دەباتە سەر\nبە سەد موشەقەت جەفا و دەردی سەر"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "من ئەزەل نیمە خوڵقی بێ حەیایی و بێ شەرم", "poem_description": "من و بەگ", "poem_text": "من ئەزەل نیمە خوڵقی بێ حەیایی و بێ شەرم\nبەگ جەنابی دوو بەیانی سمتی وا کەوتە بەرم\n\n\nبێ تەحەموول، بێ قەرار بوو دەستی نایە دەستم وتی\nمن لە بۆ شێخ و مەلا بەندەیەکی بێ سەرم\n\n\nوتم ئەی بەگ بێ موشەقەت پێم نیشاندە ڕێی حەرەم\nوتی ماڵ و گشت حەرەم پێشکەشت بێ سەروەرم! \n\n\nوتم لوتفت با زیاد بێ، کامی لووس و بێ مووە\nوتی یا شێخ خۆت ئەزانی لەم حسابە بێ بەرم\n\n\nعەرزی میرم کرد کە سمتی ڕەعنا خانت نازکە\nوتی ساحێب ئیختیاری نازەنینە هەم نەرم\n\n\nوتم ئەی بەگ پێم نیشان دە تۆ مەکانی خەڵوەتم\nوتی بەندە خادمێکی بێ نەواو بێ فەڕم\n\n\nفەردی مەزڵووم فەردی ڕەعنا شێعری فەردی کوردییە\nپڕ لە لەغز و پڕ موعەمما من شایەتی ناو دەفتەرم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "من منداڵی بچووکم عومرم ساڵی تەواوە", "poem_description": "", "poem_text": "من منداڵی بچووکم، عومرم ساڵی تەواوە\nگەر ئەپرسی لە ناوم «عەبدوالحەمید»م ناوە\n\n\nبابی منە «سەید ئەحمەد» لەقەبەکەی مەزڵوومە\nئیسم و شوهرەت و کونیەی لەم ناوە دا مەعلومە\n\n\nلە ڕووی لوتف و مەرحەمەت، نەسیحەتی ئەکردم: \nلە بۆ عیلم و مەعریفەت بەرەو خۆری دەبردم\n\n\nڕۆڵە هەتاکوو لاوی لە بۆ عیلم و مەعریفەت\nسەعی کە تۆ بە دائیم، بگرە ڕێگەی حەقیقەت\n\n\nشوعلەی عیلمت دەربخە لە تاریکی جەهالت\nدڵ پڕ بکە لە شەوقی عیلم و فەن و عیدالەت\n\n\nئەبێ خزمەتی وەتەن بە دڵ، بە فەرز بزانی\nحوببی وەتنت ببێ، ساحێب دین و ئیمانی\n\n\nنەسەبی خۆت بناسە بزانە کە تۆ کوردی\nساحێبی شاه و سوڵتان خاوەنی شێر و گوردی\n\n\nبۆ ناسینی قەومی کورد عیلم و تەئریخ بزانە\nبە چاوی خۆت دەبینی کە کورد شێری ژیانە\n\n\nچەند شاه و چەندە سوڵتان لە تەئریخدا بەیانە\nیەکە پیاوێ مەشهوورە سەرکردەی میدەکانە\n\n\nکوردانی باوک و باپیر مەزڵووم نەبوون وەک ئێمە\nئەیانگووت کوردستان دایکمە هەم نیشتەجێمە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "من کچە کوردێکم هوشیار", "poem_description": "", "poem_text": "من کچە کوردێکم هوشیار\nپوختە و خاوێن و نازدار\n\n\nئەچمە مەکتەب ئەخوێنم\nڕەگی جەهل دەردێنم\n\n\nکە خوێندنم کرد تەواو\nئەبم بە کچێکی ناسراو\n\n\nلە ڕێی بەرزی وڵاتم\nسەر دانانێ ئاواتم\n\n\nبۆ خزمەتی هۆزەکەم\nلە مەیدانا تۆز ئەکەم\n\n\nبە شمشێری ئیتیفاق\nدەردێنم ڕەگی نیفاق\n\n\nخوومە ڕاستی و ئازادی\nئەژیم بە خۆشی و شادی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "من کە ئەزەل مشتی خاکم چوومە سلکی ئینسانەوە", "poem_description": "", "poem_text": "من کە ئەزەل مشتی خاکم، چوومە سلکی ئینسانەوە\nمن کە ئینسانم حەقیقەت، چیمە بەسەر حەیوانەوە\n\n\nدڵی بەدخوو ئەوا شێت بوو لە دەس چەرخی زەمان ئەمڕۆ\nکە مام ڕێوی و چەقەڵ چوونە لانەی شێری ژیانەوە\n\n\nبۆ لە داخا من نەمرم، بۆچی دڵم لەتلەت نەبێ\nچۆن مریشک و کۆنەپەپوو چوونە ڕیزی ئینسانەوە\n\n\nوا لە داخا ڕۆحم ڕۆیی، بۆچی نیگاهێکت نەکرد\nکەسو کارت هەموو مردن خۆ بە خاکی ئێرانەوە\n\n\nبۆچی جارێک تۆ ناپرسی لە ئەحواڵی فەقیرانت\nهەموو تووشی وەرهەم هاتن چوونە کونجی زیندانەوە\n\n\nبۆچی فەلەک بۆتە خڕەک کە وا دۆخی غەم هەر با ئەدا\nتانوپۆی دڵی زارم کەوتۆتە نێو مەیدانەوە\n\n\nلەگەڵ ئەغیاری بەدسیفەت دەخیلە مەکە لوتفێ\nکە گوڵزار و باغی ئەمەل ئەوەی بە دەس نەزانەوە\n\n\nمەحسوبی تۆ لە هەرلایە ئەگەر مابێ وەکوو مەزڵووم\nپەرێشانن هەموو ئەمڕۆ بە دەس جەوری زەمانەوە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "موسوڵمانان چ غەوغایە کەوا کەوتۆتە دنیاوە", "poem_description": "", "poem_text": "موسوڵمانان چ غەوغایە، کە وا کەوتۆتە دنیاوە\nلە مەغریب ڕوو بە مەشریقە، تلوعی ڕۆژ سەری داوە\n\n\nسەراسیمە و پەرێشان دڵ ڕووەو مەغریب نیگاهم کرد\nکە دیم چەشمی نیگاری من لە گوڵشەن شوعلەیی داوە\n\n\nبە شوعلەی دیدە هەڵهاتن، ئەوی عاشق بوو هەڵهاتن\nکە دوژمن عاشقانە وا سوپای بۆ ئێمە هێناوە\n\n\nهەر دوو سەری کوڵمی ئەڵێن شوعلەی شەمس و قەمەرە چییە؟ \nئەمیان ئەڵێی مەهی چواردە، ئەویان تەعنەی لە ڕۆژ داوە\n\n\nشەهدی دەمی بە شیرینی دەعوا لەگەڵ کەوسەر ئەکا\nسیاماری سەری زوڵفی کە پێچی حوسنی خۆی داوە\n\n\nمنی مەزڵووم گرفتارم لە دەست سیحر وجادوی دولبەر\nعەجایب تەبعی ناسک بوو کە ئەم چەند شێعرەی داناوە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "موژدەی نەسرەتە لە هەموو لاوە", "poem_description": "جەنگی دووەم", "poem_text": "موژدەی نەسرەتە لە هەموو لاوە\nئەڵمانیان شکان، گەڕاوە دواوە\n\n\nلەشکری چەرچڵ وەک شێری جەنگی\nهێتلەری تەواو هێنایە تەنگی\n\n\nئیتالیای لێکرد وا پشتی شکا\nنفوزی نازی لای چرچیڵ نەما\n\n\nهێتلەر هاتووە دوژمن بکوژێ\nهەر خۆی لە مەیدان خوێنی ئەڕژێ\n\n\nکردەوەی وایە لە زووەوە ئەڵمان\nشەڕی خۆ تڕێن ئەکا بێگومان\n\n***\n\nکوا هەراو گوڕەو گەزافی هێتلەر\nئەیووت ئەیگرم میسرو سکندەر\n\n\nئەو دنیای بە گای بێ کاوان زانی\nبگرێ و بکوژێ و بکا تاڵانی\n\n\nلە بۆ ڕیشی هات سمێڵی نا بان\nکردەوەی وایە هێتلەری تاوان\n\n\nلای ئینگلیز، ئەڵمان نییەتی نگین\nوەک شەڕی پێشوو ئەیباتە بەرلین"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "میوانی تۆم ئەم ئێوارە تۆ بزانە بە یەکجار", "poem_description": "", "poem_text": "میوانی تۆم ئەم ئێوارە، تۆ بزانە بە یەکجار\nماچم ئەوێ، ماچم ئەوێ، سەیرانێکی بێشمار\n\n\nداوا ئەکەم، مەقسو دەکەم! نیگایەکی گەرم و گوڕ\nدەم بخەرە ناوی دەمم دەسپێبکەین بۆس و کەنار\n\n\nلە باخاتی حوسنی سینەت بە موحیبەت پێم عەتا کە\nدوو لیمۆی تازە ڕەسی نازەنینی نەزاکەتدار\n\n\nلەم دەعوەتە با فرسەت بێ، بێ تۆ بی و خوا ڕەقیبانم\nبا سەراسەر خۆ لە قوڕ نێن، سەر و دامان تا بە خوار\n\n\nباکت چییە مەزڵووم ئەمڕۆ ئەم دەعوەتە هەر بۆ تۆیە\nبخۆ بخۆ! نەفست کوێر کە لە چیمەن و باخ و گوڵزار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "مەرحەبا پارە مەرهەمی زامم", "poem_description": "", "poem_text": "مەرحەبا پارە، مەرهەمی زامم\nفەرەحی قەلب و دڵەی ناکامم\n\n\nپارە، بە تۆیە قووەتی ئەژنۆم\nئەتۆ دەرمانی بۆ زامی بەسۆم\n\n\nپارە گریکی دڵی وێرانی\nواسیتەی ڕوونی هەر دوو چاوانی\n\n\nئەتۆ چاتری لە براو باوک\nهەر ئەتۆی پارە، پریاسکەی ناوک\n\n\nبۆتۆیە برا برا ئەکوژێ\nلە ڕووی مەیدانا خوێنی ئەڕژێ\n\n\nبۆ تۆیە دەوڵەت حەرب ئەکا ئیعلان\nحەیات تەرک ئەکا ئەبوورێ لە گیان\n\n\nکاسبان بۆ تۆ ڕۆژ هەتا ئێوار\nهەوڵت بۆ ئەدەن لە لادێ و لە شار\n\n\nبۆ تۆیە جەردە کە ڕێگە ئەگرێ\nبە گوللە، جەرگی ڕێبواران ئەبڕێ\n\n\nبۆ تۆیە کە ژن حەیا ئەفرۆشێ\nخۆی مەهتوک ئەکا لە بۆ قرۆشێ\n\n\nپارە لە دونیا، هەر تۆ ئەنوێنێ\nهەر وەکوو بولبول سەربەست ئەخوێنێ\n\n\nپارە چەند پیاوی نەفام و هەرزە\nبە تۆ بوو بە پیاو زیاد بەم نەوع و تەرزە\n\n\nچەند مەردو عاقڵ بە بێ دەردی سەر\nدێنە خزمەتی ئەبن بە نۆکەر\n\n\nچەند کەسی ناکەس تۆ کردت بە پیاو\nکردت بە خاوەن دیوانی تەواو\n\n\nبە بێ تۆ پارە چەند ساحێب وەجاغ\nمات و غەمگینە دەروون پڕ لە داغ\n\n\nتەنها خەمڕەوێن جەنابی ئەمە\nبێ پارە بەشی هەر جەفاو غەمە\n\n\nهیچ کەس ناپرسێ لە ساحێب نەسەب\nلە قەدرو حورمەت لە حەیاو ئەدەب\n\n\nمەلای بێچارە کە لێی ئەپرسێ\nهەزار یاسین و تەلقین بە فلسێ\n\n\nکێ بە شێخ ئەڵێ لە کوێوە هاتووی\nدەروێش بە پوڵێ سەد زیکری یاهووی\n\n\nغەیری پارەدار هەمووی بەتاڵە\nکێ مەلاو شێخی هەر لە خەیاڵە\n\n\nهەرکەس پارەی بوو ئەو کەسە پیاوە\nدێنە خزمەتی لەملاو لەولاوە\n\n\nئەگەر پارەدار لە فەقیر بدا\nڕەزیلی بکا تەعنەی لێبدا\n\n\nگەلێ پێی خۆشە زۆر منەتبارە\nلای نەسیحەتەو فەقیر بێچارە\n\n\nپێی ئەڵێ حەقتە هەرچیم پێبکەی\nلام نەسیحەتە هەرچیم پێ بڵێیت\n\n\nمەزڵووم بزانە پارە بۆ دونیا\nچەند فەزل و هونەر بە ئینسان ئەدا"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "مەعشوقی منە غەزال دولبەرم", "poem_description": "", "poem_text": "مەعشوقی منە غەزال دولبەرم\nمەحبوبی خۆمە شێوەی سەروەرم\n\n\nچاوم چاوەڕێی فەرمانی عەینە\nدڵ پەشێواوی خەمی زوڵفەینە\n\n\nباخی ئیرەمم خەت و خاڵی لەیل\nکانی گەوهەرم کەلامی بەمەیل\n\n\nهەتا مەیلت بوو عەشقت لە سەرما\nبە بێ مەیلی تۆ دڵ شەوقی نەما\n\n\nپیشەی فەرهادەو مەجنونە کارم\nوێڵو ئاوارەی کەژو کۆسارم\n\n\nکتێبە: کەشکۆڵ، قەڵەمە: عەسام\nدەروێشی ئەکەم تا یوم القیام\n\n\nمەزڵوومی بێکەس بێ بەهرەو ئیقبال\nپشتیوانت بێ یەکتای ذوالجلال"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "نەورۆز بەخێربێی جەژنی نەوبەهار", "poem_description": "", "poem_text": "نەورۆز بەخێربێی جەژنی نەوبەهار\nدنیات نەجات دا لە سەرما یەکجار\n\n\nسوپای عەدلی تۆ گەیشتە لامان\nنوقمین لە گوڵدا سەرتا بەدامان\n\n\nبە هەوات لە جێی گەرمیان و کوێستان\nگوڵ خێمەی هەڵدا بەیداغی چەقان\n\n\nدرەختی دەشت و چیاو لاپاڵان\nکردیان بە بەردا کەوای سەوزو جوان\n\n\nدەستەی گوڵی جوان، پەسەندی نازدار\nخۆی ئاریشدا لە کانی و کۆسار\n\n\nنێرگسی ڕووخۆش وەک جوانی سەر مەس\nخۆی کرد بە ساقی و پیاڵەی زەڕ بەدەس\n\n\nکەنێرە بۆنی خۆشی حازر کرد\nبە بۆنی خۆشی جیهانی پڕ کرد\n\n\nلە وشکە چەمان ئاوان جاری بوون\nئاوەڵ و چەمەن گشت سەوزو شین بوون\n\n\nهاژەی قەڵبەزان شمشاڵی لێدا\nبای وەعدەی بەهار لە هەڵپەڕکێدا\n\n\nمەلانی عاشق لە گوڵزاری شین\nبەستە ئەخوێنن بە لەهجە شیرین\n\n\nگڕ وەک ئاگری زەردەشت هەڵگیرسا\nمەزڵووم لە مەدحت دەنگیشی نووسا"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "پادشای غەفوور", "poem_description": "کفن و دفن", "poem_text": "پادشای غەفوور... \nڕەحمان و ڕەحیم، پادشای غەفوور\n\n\nهیوام بە تۆیە، حاکمی مەحشەر\nقەڵەمی عەفووم بدەی لە دەفتەر\n\n\nوەقتێ کە مردم، گیانم لە دەس چوو\nقەوم و خوێشانم هەموو مەئیوس بوو\n\n\nکفن ئەکڕن بەقەدەر باڵام\nبە دڵی حەزین بە جەرگی پڕزام\n\n\nمەلا بانگ ئەکەن بە ئەسرینەوە\nبۆ سەر مەیتەکەم بە گرینەوە\n\n\nلیباس و بەرگم لائەبەن یەکجار\nتەختەشۆر دێنن بە چار و ناچار\n\n\nوەقتێ کە شۆرام من بە تەمامەت\nئەیکەن بە بەرما بەرگی قیامەت\n\n\nمەلا ئەخوێنێ نوێژ لەسەر مەیتم\nگشت بەڕێی ئەکەن تەرم و تابوتم\n\n\nجگەر بریانم وا بوومە قەقنەس\nفریام بکەوە خودای فەریاد ڕەس\n\n\nسوار ئەبم لەسەر پشتی ئەسپیدار\nچوار پێی ئەسپەکەم ئینسانی ڕۆحدار\n\n\nئەمبەن بۆ قەبران خەیلێ بە تەعجیل\nلەوێ دامئەنێن سەرسام و زەلیل\n\n\nئەمخەنە قەبر بە ئەڵڵا ئەڵڵا\nئایات ئەخوێنن لە کەلامولئەڵڵا\n\n\nمەلا بانگ ئەکەن تەلقینم ئەکا\nمەر خوای غەفوور ڕەحمم پێبکا\n\n\nتەسویەی قەبرم ئەکەن بە هەمووان\nبەجێم ئەهێڵن قەومان و خوێشان\n\n\nمەزڵووم یش بە دڵ یەک ڕجا ئەکا\nهەمووتان بڵێن خوا عەفووی بکا"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "پێغەمبەر بە ناو من ئەولادی تۆم", "poem_description": "", "poem_text": "پێغەمبەر بە ناو من ئەولادی تۆم\nوەچەی عەلیم و ئەسڵ زادی تۆم\n\n\nدیسان لە نەسڵی فاتیمەی زەهرام\nتۆ باپیرمی بە مەعلوومی عام\n\n\nئەمن هەرچەندە سپڵە و بەکارم\nغەرقی عیسیانم خەجاڵەتبارم\n\n\nعالەم ئەزانێ تۆ باوانمی\nسەگی ڕووسیام تۆ خاوانمی\n\n\nلە دنیا هەرکەس هەیبێ خاوەنێ\nنەجاتی ئەدا لە گشت تاوانێ\n\n\nلە تۆ زیاتر هیچ کەسم نییە\nکە تۆ کەسم بی کەسم بۆچییە\n\n\nتۆش لە لای خودا زۆر موقەدەسی\nبۆ گوناهکاران تۆ فەریاد ڕەسی\n\n\nقورئانی کەریم هەدیەی بۆ تۆیە\nسەفەری میعراج دەعوەتی تۆیە\n\n\nئەمانە هەموو بە ئەمری مەعبود\nبۆ خاتری تۆیە هاتوونە وجود\n\n\nتۆش بۆ خاتری یەکتای لامەکان\nهەم بۆ خاتری ئایاتی قورئان\n\n\nئەو ڕۆژە خودا ئەبێتە حاکم\nجەنابت قازی شەفیع وعالم\n\n\nدەفتەری جورمم کە هاتە دیوان\nقەڵەمی عەفوو بدە لە عسیان\n\n\nزۆر خەجاڵەتم کۆڵم عسیانە\nپیشەی مەزڵووم یش وەک زاڵمانە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "چاوی کاڵت وا ئەزانم فیتنەیە و قاتیل", "poem_description": "", "poem_text": "چاوی کاڵت وا ئەزانم فیتنەیە و قاتیل\nتیغی ئەبرۆت وا لە کاردا و لەنجەکەت مائیل\n\n\nخەندەکانت ئەمکوژێت و خاڵەکانت داومە\nخەنجەر ئاسا موژگانت، زوڵفەکەت هائیل\n\n\nگوارەکانی بانی شان و پڵپڵەی بانی سەرت\nسڵسڵەی گێسوی سیاهت وەک ئەژدیها حاسیل\n\n\nجەرگ و دڵ سووتاوی تۆیە، عەرعەری نازدارەکەم! \nبۆ کوروزی دڵ لە عالەم بۆتە ئاگری نائیل\n\n\nگەە بە عیشوەو لارو لەنجە، گە نیازی نازەنین\nگەە بە غەمزەو لارە پێچت، لە کن نیازت واسیڵ\n\n\nکوڵمی سوورت کوشتمی، ملوانکەکەت زنجیری پێم\nجا بە تەحقیق بێ نجاتم یان هەروا دەبم زەلیل\n\n\nقاسیدی قەلبی حەزین تەبلیغی مەزڵووم ئەکا\nمیسلی فەرهاد لەشکری غەم، واعیەو شامیل"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "چاوێ هەڵبێنە", "poem_description": "", "poem_text": "چاوێ هەڵبێنە... \nگیانە بە عیشوە بەس خۆت بنوێنە\n\n\nئارام لە دڵی عاشق مەسێنە\nتۆ بی و جوانیت جەفا مەنوێنە\n\n\nوەکوو عاشق چاوێ هەڵبێنە\n\n\nبە چینی زوڵف و پەرچەمی زەردت\nبە ورشەو پرشەی گۆنای بێگەردت\n\n\nبە لەهجەی خۆش و شیرینی فەردت\nهەر من موبتەلام بە داوی دەردت\n\n\nسا بە نەزاکەت چاوێ هەڵبێنە\n\n\nعاشقم سەبرم زۆر لا گرانە\nڕاستە دڵداری پەنهانی جوانە\n\n\nدڵدار شەرمن بێ زۆر بێ ویجدانە\nلە کوێ ڕووپۆشین پیشەی جوانانە؟ \n\n\nسەرپۆش فڕێدەو چاوێ هەڵبێنە\n\n\nبۆ خۆت ئەزانی گرفتاری تۆم\nکردەوەی تۆیە زامانی بەسۆم\n\n\nبۆ تۆ دێوانەو دیل و ڕەنجەڕۆم\nخۆشم نازانم ڕووەو کوێ برۆم\n\n\nبۆ منی هەژار چاوێ هەڵبێنە\n\n\nئەزانم نەرم و نازک و تەڕی\nبە خشڵی جوانی پۆشتەو بەفڕی\n\n\nڕەنگینی دەڵێی گوڵە شەستپەڕی\nپێم ناڵێی بۆچی لێمان بە شەڕی\n\n\nیا جوابێ بدە یان چاو هەڵبێنە\n\n\nبۆ خۆم فامانم ئەبێ بە ئێشم\nئەبێ بە نەشتەر دڵەی پڕ ئێشم\n\n\nئەبێ بە ئازار دەروونی ڕێشم\nهەتا کەی سەزاو ناسۆر بکێشم\n\n\nبۆ دەوای دەردم چاوێ هەڵبێنە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ڕووم لە تۆیە گوێ ڕاگرە بۆت بەیان کەم ماجەرای دڵ", "poem_description": "", "poem_text": "ڕووم لە تۆیە، گوێ ڕاگرە، بۆت بەیان کەم ماجەرای دڵ\nهەرچی ئەڵێم عاجز مەبە، با داخی خۆم نەبەمە گڵ\n\n\nئاگرت تێچێ جیهان، ڕەببی گەردنت شکە بۆ کردەوەت\nتۆی مەنبەعی فیسق و فیساد، تۆی ئالەتی زوڵم و قەتڵ\n\n\nشاخی بەرزت دەبێ دەربێ بە دەم سزاو نەگبەتەوە\nتەخت و بەبختت سەرنگون بێ، تا قیامەت ببی خەجەڵ\n\n\nمن بە هەدەر لۆمەت ئەکەم، بە بێ سودە تەعنە ئەدەم\nهەرچی بکەی عەیب نییە، باکت نییە لە تەعنەی گەل\n\n\nبێ ئوسوڵە ئیشو کارت، بێ مەتڵەبە گیر و دارت\nبە کەر ئەدەی تەوقەی زێڕین، لە سەگ ئەکەی حیلەی غەزەل\n\n\nوەکوو شەیتان تۆ لە ڕێگە دەرئەکەی منداڵی خەڵقی\nنانی باوکی خۆی نەدیوە، دنیات دایە خەزنە لە گەل\n\n\nوەکوو تاسی حەمام حەمام وایتە، وەفات بۆ کەس نییە تا سەر\nتاڵبانت بە داغ ئەمرن مونکیرانت عەدوون بە دڵ\n\n\nغەیری مەزڵووم هەموو عالەم بۆ وەسڵی تۆ خرۆشاوە\nبە دەس سیحر و جادوی تۆوە بیریان چوەوە دەردی ئەجەل"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ڕۆژی خەیاڵ بە دڵما هات کەوا بیستە تەمەن یاران", "poem_description": "", "poem_text": "ڕۆژی خەیاڵ بە دڵما هات کەوا بیستە تەمەن یاران\nبە چی مەشغوڵ ببم، ئیتر چی بێ سەبەبی گوزەران\n\n\nلە دوای گەلێ فیکر وخەیاڵ بە مەئیوسی دڵم دەر کرد\nلەبەر چاوم نەما نەسرەت کە من ئەمرم، ئیتر بێ نان\n\n\nکە من کەسب و کار و ئیشم لەبەر دەست و چاوم نەبوو\nبە مەجبووری بگرم کەسێ کە ساحێب سفرەو خوان\n\n\nفەقەت وتم وەها چاکە لەسەر فیکر و خەیاڵی خۆم\nبۆ ئەو شەخسە من بنووسم نامەیەکی عەنبەر ئەفشان\n\n\nخەیاڵاتی دڵم هاتە وجود و من بەیانم کرد\nئەگەر من تاڵیبی دنیام، ئەبێ فیکرم نەبێ ئیمان\n\n\nئەگەر موحتاج و بێ نانم لە دنیادا چیە باکم\nکە ئەم دنیا فانییە، وەفای نییە لەبۆ ئینسان\n\n\nشوکر مەزڵووم لە فەزڵی خوا خەرکی حەمدیە دائیم\nخەساراتی نییە بۆ کەس خسوس دەرحەق بۆ موسوڵمان"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ڕۆژێ بۆ سەیران بە کەیف و سروور", "poem_description": "قەڵای سروچک", "poem_text": "ڕۆژێ بۆ سەیران بە کەیف و سروور\nچوومە لای قەڵای سروچک مەشهوور\n\n\nوەقتێ ئەبینم قەڵای بێشومار\nگشت خراپ بووە لە سەرتابەخوار\n\n\nتەواو ڕووخاوە دیوان و سەرا\nشەقی بردووە وەک تاقی کیسرا\n\n\nپرسیم ئەی قەڵا کۆنی وێرانە\nکێ تۆی کرد بینا لە ڕووی زەمانە\n\n***\n\nکام حاکم نەخشەی تۆی داڕشتووە\nچ پاڵەوانێ تۆی وا کردووە\n\n\nوتی: لە عەسری قەدیمی زەمان\n«سەلیم شا» بووە، فارسی زمان\n\n\nمنی بینا کرد بۆ ژیانی خۆی\nسەنگەر بووم بۆ خۆی، ڕووناک بۆ ئاسۆی\n\n\nخۆی حوکمی ئەکرد بێباک لە دونیا\nبەیداخی حۆری لە بۆ هەڵکرا\n\n\nگەلێک زۆردار بوو، ساحێب پەهڵەوان\nسیلاحی جەنگی شمشێر و قەڵخان\n\n***\n\nڕۆژێ «سەلیم شا» پرسی لە ژنی\nلە من چاپوکتر تۆ کەس ئەبینی\n\n\nچالاکتر لە تۆم بە چاو نەدیوە\nناوی کەسێکم بەڵام بیستووە\n\n\nگەلێ شەجیعە ساحێب جەمالە\nخەیلێ خرۆمەند زۆر بە کەمالە\n\n\nناوی مەشهوورە: سەید قەلەندەر\nجێگای بەرزنجە، لە نەسلی حەیدەر\n\n***\n\nبەم قسە خەیلێ «سەلیم» بوو غەمبار\nجوابی ژنی دا لێی هاتە گوفتار\n\n\nوتی: سبەینێ بە مەودای خەنجەر\nئەبڕم لە بنا سەری قەلەندەر\n\n\nکە هێنام سەری قەلەندەر بۆ لات\nجەسارەتی من مەعلوومی ئەدات\n\n\nئەمری کرد سوپا تەواو خرۆشا\nئەسبابی جەنگی بە قۆشەن پۆشا\n\n***\n\nوەقتێ قەلەندەر خەبەری زانی\nسەلیم چەند سوپا و لەشکەری هانی\n\n\nپۆشای بە باڵا هەر وەکوو حەیدەر\nشمشێر و قەڵغان، پێکان و پێکەر\n\n\nڕووی کردە سوپا و لەشکەری عەزیم\nتا لە «سڵاوگە» گەیشت بە سەلیم\n\n\nدەستی دا شمشێر سەید قەلەندەر\nبە قەسدی کوشتن کەوتە ناو لەشکەر\n\n\nسەلیم پەهلەوان دەستی دا کەمان\nلە بۆ قەلەندەر خۆی کێشا مەیدان\n\n***\n\nچەند زەربەی سەختی دا لە قەلەندەر\nبە زەڕبەی سەلیم نەیهێنا زەرەر\n\n\nدەستی دا خەنجەر قەلەندەر بە قار\nهەر وکوو عەلی حەیدەری کەرار\n\n\nبە شیپی خەنجەر کە هەڵمەتی برد\nسەری سەلیم شای لە تەن جیاکرد\n\n\nلەشکری سەلیم ڕووی کردە فیرار\nبەعزێ بۆ زەڵێ قسمێ بۆ کۆسار\n\n\nقەڵای سروچک بە زەربەی هونەر\nگیرا بە زۆریی بازووی قەلەندەر\n\n***\n\nتەواو لەشکروسوپای سەلیم شا\nهەمووی تەسلیم بوون، سەراسەر گیرا\n\n\nسەری سەلیم شا، قەلەندەر دەردەم\nلە بۆ تەماشا ناردی بۆ حەرەم\n\n\nحەرەمی سەری سەلیم شای بینی\nگاه گاه ئەگریا، گاه پێئەکەنی\n\n\nئەم وەسفەی عەجەب هاتە بەر نەزەر\nماجەرای پرسی سەید قەلەندەر\n\n\nوتی سەلیم شا لە ڕووی حەرەم دا\nدوێ فەخری ئەکرد لافی لێئەدا\n\n***\n\nئەیووت بە زۆری بازووی پڕ هونەر\nئەبڕم سەری سەید قەلەندەر\n\n\nفەخری کرد بۆیە وا کەسری هانی\nلافی عەکس بوو، ئەیدا زوبانی\n\n\nلە پاش نەمانی حوکمی سەلیم شا\nسەرا و ئەیوانم سەراسەر ڕووخا\n\n\nئەمە چەند قەرنە ئەمن وێرانەم\nسەرکز و شێواو دەستی زەمانەم\n\n\nحاڵم ئەمەیە بۆت ئەکەم بەیان\nنەشریکە مەزڵووم بیکە بە ئیعلان"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ڕۆژێ بە عەزمی شکاری نێچیر", "poem_description": "ڕاوی نێچیرێ", "poem_text": "ڕۆژێ بە عەزمی شکاری نێچیر\nکردمە شانم تفەنگی پێنج تیر\n\n\nخەریتەو چەتاڵ ئەسبابی شکار\nپۆشام بە باڵا لە سەرتا بەخوار\n\n\nچوومە شکارگای جاری جارانم\nخۆم خستە حاشار بۆ نێچیرانم\n\n\nلە ناکاو گورگێ ڕێگەی لێگرتم\nبە قەسدی خواردن یەخەی پێگرتم\n\n\nدەستم لە کار دا هەڵمەتم بۆ برد\nدوو سێ فیشەکم بۆ ڕەوانە کرد\n\n\nبە زۆری گوللە گورگم کرد هیلاک\nمێشکی تێکەڵ بوو لەگەڵ خوێن و خاک\n\n\nکە دیم بێچۆکەی خەیلێ غەمگینە\nلە داغی بابی دڵ پڕ برینە\n\n\nدڵم نەیهێنا بێچولەی هەژار\nهەر وەکوو بابی بکەم گرفتار\n\n\nهێنامەوە ماڵ بە کەشک و پەنیر\nبە گۆشتی برژاو بە قەیماغ و شیر\n\n\nپەروەردەم ئەکرد بێ سزاو زەرەر\nتا وەکوو بابی بوو بە هەڵمەتبەر\n\n\nنازانم داغی کوشتنی بابی\nلە دڵیا ماوە و هەروا لە یادی\n\n\nلە بۆ حەقی خۆی وا فرسەت بینە\nبۆ قەساس سەندن هەر لە کەمینە\n\n\nناغافڵ وەک مار ئاڵا لەڕانم\nپڕ دەمی بڕی لە گۆشتی گیانم\n\n\nئاخ لە بۆ کەسێ دەسی کەوت دوژمن\nڕەگ و ڕەچڵەکی دەربێنی لە بن\n\n\nگەورە نەکوژی و بچووک جێبێڵێ\nببێ بە ئاگر بەربێ لە خێڵێ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "ڕەببی تۆ بۆ چی منت ڕیسوا کرد", "poem_description": "", "poem_text": "ڕەببی تۆ بۆ چی منت ڕیسوا کرد\nلە موڵک و میللەتت منت جیا کرد\n\n\nبۆچی بە جارێ کەسیفت کردم\nلە فەیز و ڕەحمەت موفلیست کردم\n\n\nتانەی ئەغیار کەوتووە بە بار\nبە دڵی حەزین لێت ئەکەم هاوار\n\n\nشیفای دەردم لای تۆ مەوجودە\nلە دنیا و ئاخر هەر تۆم مەقسودە\n\n\nبەحری کەرەمت بۆ نایەتە جۆش\nزەڕەیەک بەخشی بە منی بێهۆش\n\n\nگەرچی من عاسی و خەجاڵەت بارم\nڕوو زەرد و مەحجوب زۆر شەرمەزارم\n\n\nلە موڵکی تۆ دام هەر لەوێ ئەمرم\nبە ڕووی ڕەشەوە دیوانت ئەگرم\n\n\nغەرقی عسیانم دێمە حزوورت\nبۆ تاوانبارە ئیسمی غەفوورت\n\n\nخوایە بە جاهی شای بوراق سوار\nخۆشبە لە جورمی مەزڵووم ی هەژار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کام دین کام ئیمان کامیان ویژدانە", "poem_description": "", "poem_text": "کام دین، کام ئیمان، کامیان ویژدانە\nئاخۆ کام ئینسان ئەمەی لا جوانە\n\n\nگەرماو شەرارەی هەتاوی بە تین\nخوێنم کا بە ئاو، هێزم کا بە تین\n\n\nهەوڵبەم بە دڵ بە درێژی ساڵ\nبە سەرماو گەرما بۆ ئیدارەی ماڵ\n\n\nبە ساڵێ بەحاڵ شتێک پەیا کەم\nلە مردن کۆشێ خێزان ڕزگار کەم\n\n\nکاتی حاسیلات، بێ شەرم و بێباک\nلێم کۆ ئەبنەوە وەک داڵ بۆ سەرلاک\n\n\nبێ عەرەق ڕشتن، یان ڕەنجی بازوو\nخەرمان بەش ئەکەن، سەهل زووبەزوو\n\n\nبەشی موڵکانەی: ئاغا، شێخ، مەلا\nلە چوار بەش بێشک سێ بەشی ئەبا\n\n\nئینجا چی ماوە بۆ مەسروفی ماڵ\nبۆ جلوبەرگ و پێڵاوی مناڵ\n\n\nئاەو هەناسەی ئەم گشت خێزانە\nبچێتە ملی ئەو مەلهوڕانە\n\n\nمەزڵووم تا شێخ و ئاغا لە ناوبێ\nلە کوردستانا ئازادی نابێ"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کانی کۆی کەرەم", "poem_description": "نۆ هەواری قەبر", "poem_text": "کانی کۆی کەرەم... \nکەریم و غەفوور، کانی کۆی کەرەم! \n\n\nئومێدم تۆبە خودایی غەففار\nلەناو قەبردا بگەی بە هاوار\n\n\nوەقتێ کە ئەمرین کۆچ ئەکەین لەپڕ\nنۆ هەوارین و نۆماڵی قەبر\n\n\nلەناو قەبردا غەریب و مەهجوور\nهیچ کەس نابینین لە نزیک و دوور\n\n\nخێرا بە ئەمرت یەکتای لامەکان\nحازر لە سەرمان مەلەکەی ڕەحمان\n\n\nجوابیان ئەدەین بە ئیزنی خوا\nفەسیح و بەلیغ سەربەست و وریا\n\n\nمەعبوودی حەقم یەزدانی تاکە\nپێغەمبەری من شاهی لەولاکە\n\n\nئیمام قورئان، قیبلەم کەعبەیە\nدینم ئیسلامە، ئیمانم هەیە\n\n\nلێمان ڕازی بن ئامیر و مەئموور\nجێمان جەننەت بێ هەر خۆتی غەفوور\n\n\nچونکە غەریبم بێ ئەنیس و کەس\nکەسی بێکەسان بە فەریادم ڕەس\n\n\nدوعام قبوڵکە حالقی بەشەر\nلەبەر خاتری سالاری مەحشەر\n\n\nدیسان بەخاتر جەمعی ئەنبیا\nهەم بۆخاتری فیرقەی ئەولیا\n\n\nقبوڵکە دوعام ئەی بەحری علوم\nالهی أنا عبدک المظلوم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کوردە دەخیلە دەستم بە دامان", "poem_description": "چای خواردن", "poem_text": "کوردە دەخیلە دەستم بە دامان\nسەماوەرە زەرد بهێنە مەیدان\n\n\nئاگری تیکە با بێتە خرۆش\nبە وێنەی دڵی عاشق بێتە جۆش\n\n\nزیڕەی سەماوەر بە گوێ ببیسم\nبە ئیزنی خوا لە دەرد ناترسم\n\n\nنەخۆشی ڕاستە بە دەس خوایە\nچایش وەک مەولود دەفعی بەڵایە\n\n\nقۆریەی ڕووسی، پیاڵەی ژاپانی\nشەکری بەلجیکا، چایی سیلانی\n\n\nهەمووی حازر کە لە دیوە خانت\nبا شادمان بێ ئەهلی دیوانت\n\n\nبۆ ئەهلی مەجلیس تێکە پەیا پەی\nبە یادی دەوران «کە یا نانی کەی»\n\n\nئەگەر خوداوەند ماڵی داوێتێ\nپارەو حەیوان و حاڵی داوێتێ\n\n\nبۆ تۆ چا خواردن ئەخلاقی پاکە\nنور لەسەر نورە وەک ئیحسان چاکە\n\n\nخوای گەورە بۆخۆی بۆی کردووین بەیان\nئەموال و ئەولاد زینەتی دونیان\n\n\nمادام وەهایە وەک زەخیرەی ماڵ\nشەکرو چای ئەوێ هەرکەس بە پێی حاڵ\n\n\nبرا ئەزانی شەکرو چا باوە\nئاوماڵت ئەیخوا لەملاو لەولاوە\n\n\nئەگەر میوانێ ڕووی کردە ماڵت\nشەکرو چات نەبێ گوی سەگ بە حاڵت\n\n\nمەڵێ قەدیمی زەمانی پێشوو\nلە ماڵی شێخ و ئاغا چا نەبوو\n\n\nیاخود لە باو و باپیرم پرسی\nشەکر و چا ئەسڵەن نەبووە باسی\n\n\nمەڵێ من نایخۆم نایە بە ماڵما\nسیرەتی بابە بۆ من بەجێما\n\n\nمنیش کاکە گیان تەسدیقی ئەکەم\nباوو باپیرت چای نەکردە دەم\n\n\nکەی لە زەمانی ئەوان برا گیان\nڕێگای تیجارەت بووە وەک ئەلئان\n\n\nبۆی بێنە پێشێ ئەنواعی تەعام\nبۆت نەکرد چایی ناگری ئارام\n\n\nکێ دێ ئوتوموبیل بە فەردەو بەبار\nشەکرو چا بێنێ لەم شار بۆ ئەو شار\n\n\nکەی بیستویانە بە شەمەندەفەر\nبێتە شارەکان ئەنواعی شەکەر\n\n\nپاپۆڕیان کەی دی تیجارەت بکا\nبە ناو بەحرا بێ بازاڕت پڕ کا\n\n\nسەنعەتی قەدیم کەی ئاوا بووە\nسەروەتی ئێستا کەی ئەوسا بووە\n\n\nکاکە سەروەتی زەمانی پێشوو\nدەوڵەتی ماڵێ: بزنێ یا دوو بوو\n\n\nئەگە خۆ ماڵێ جووتێ گای بوایە\nئەوە مەزن بوو چونکە فەلایە\n\n\nئێستا کام کەس ئەڵێی فەقیرە\nساحێب سەروەت و تەخت و سەریرە\n\n\nهەموو ساحێبی پارەو مەعاشن\nخاوەنی دەزگا و دیوانی باشن\n\n\nهەرکەس بە نەوعێ کەسابەت ئەکا\nلەگەڵ سەڵتەنەت شەکرو چا ئەخوا\n\n\nخەڵقی قەدیمی کەی لە مەیدانە\n«ئەو نانە نانە ئەمڕۆ لە خوانە»\n\n\nمەزڵووم ئەگەر تۆ وەکوو ئەوان بی\nنامەی ڕەزیلی بۆ خۆت ئەنووسی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کوشتمی ئەشقم نەما بەزەیی پیاما نەهات", "poem_description": "", "poem_text": "کوشتمی ئەشقم نەما، بەزەیی پیاما نەهات\nنەفرەتی کردم کچێ، بۆ دەوای دەردم بدات\n\n\nمایەی سووتانمە، مەرهەمی دڵی زارم\nخستمییە بەحری میحنەت، بۆ شیفای دەردم نەهات\n\n\nکەمەندی هەر دوو پامە، وا ئەسیری خەراباتم\nبە دائیم قوڕ دەپێوم، بەلکو یارم نیگا بکات\n\n\nبۆ دڵی لەت لەت کردم، ڕەفیقی چۆڵ و دەشتم؟ \nدەرمانی دەردم بکات، لێو لەسەر لێوم بخات\n\n\nفڕێی دە با دەرکەوێ، وردە خاڵی دەوری لێوت\nئەگریجەی خاو و زەردت، دەماغم بۆ موعەتتەر کات\n\n\nتو خوا شیرین ئاسا، بە ناز منی بێکەس بلاوێنە\nبڕێژە خوار ئەشکی خوێنین، بۆ مەزرەعەی جەور و جەفات\n\n\nگرفتاری دەردی عەشقم، وەکوو فەرهاد غەرقی خوونم\nئینتیزاری وەسڵی تۆیە مەزڵووم، حَینَ یٲتی وَقت الوَفات"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کوڕ لە کوێ ئەبێ پیشەی کچی بێ", "poem_description": "", "poem_text": "کوڕ لە کوێ ئەبێ پیشەی کچی بێ\nسووراوی کوڵم و بۆیەی لچی بێ\n\n\nسمێڵ نیشانەی پیاوە بیتاشی\nدائیم خەریکی شانەی پرچی بێ\n\n\nبا هەستێ ڕۆحی بخاتە سەر دەس\nپێشەنگی خەبات بەرنەدا بۆ کەس\n\n\nتا گەل بباتە لوتکەی ئازادی\nئەوساکە بژی بە خۆشی و شادی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کچە کوردێکم زەریف و هوشیار", "poem_description": "", "poem_text": "کچە کوردێکم زەریف و هوشیار\nبۆ کزی هۆزم، دڵسۆز و غەمخوار\n\n\nبۆ ژینی کوردی گیروەدەی هەژار\nدنیام لێبۆتە شەوی تیرەو تار\n\n\nئارامم نییە ناگرم قەرار\n\n\nتاوێ لە داخی کوردی بەجێ ماو\nدەمێ لە حەسرەت لاوانی شێواو\n\n\nبۆ حاڵی ژینی تاڵی وەک زووخاو\nئازاری قەبرم هاتۆتە بەرچاو\n\n\nدڵ مەینەت بارە دەروون پڕ جەخار\n\n\nحەیفە کە کچ و بە کچ ناسراوم\nلە تان و پۆی کوڕ جیاواز کراوم\n\n\nبۆ خزمەتکردن بێبەش کراوم\nسەر دانێم لە ڕێی قەومی فەوتاوم\n\n\nنەقدی جانیشم بکەم فیداکار\n\n\nئەوەی، کە کورو گەنج و بەکارە\nبۆ خزمەتکردن دەسەڵاتدارە\n\n\nبۆ شکستێنێ وا گرفتارە\nخزمەتی هۆزی لەلا بێگارە\n\n\nدەمی بەستراوە نایەتە گوفتار\n\n\nکۆششی خەڵکی لەبەر چاوانە\nئەزانی هەوڵیان کە بێ سامانە\n\n\nلەسەریان نییە دەستی بێگانە\nبۆیە وڵاتیان ئەڵێی جینانە\n\n\nوەنەوزی غەفڵەت نادا لە ڕووی کار\n\n\nتکایە برای لاو، چاک و جوان\nقۆڵی لێهەڵکەن وا بێنە مەیدان\n\n\nبە دڵ تێکۆشن، ئازا بێووچان\nبەڵکوو بچینە ڕیزی میللەتان\n\n\nسەربەخۆ بژین نەبین دەستەوخوار"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کە دنیای بە گای بێ گاوان زانی", "poem_description": "", "poem_text": "کە دنیای بە گای بێ گاوان زانی\nتێکی بشکێنێ و بیکا تاڵانی\n\n\nلە بۆ ڕیش هات و هیتلەر نەیزانی\nکە سمێڵیشی دەنێتە بانی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "کە من لوتفی ئەو یارم بێ بە سەروەتی دنیای نادەم", "poem_description": "", "poem_text": "کە من لوتفی ئەو یارم بێ بە سەروەتی دنیای نادەم\nهەتا لەنجەی دڵدارم بێ بە زینەت و زێبای نادەم\n\n\nکەمەر بەستەی عەشقی یارم لە دنیا دا هەتا ماوم\nچاوی ڕەشی مەحبوبی خۆم بە سەد بەهێ و ڕەعنای نادەم\n\n\nوەکوو سۆفی لە خەڵوەتام بە دڵ ئەکەم سەنای دولبەر\nئەمن نیمە خوڵقی «ها و هوو»، دەس لە دەف و عەسا نادەم\n\n\nدەستەو دوعام من بە دائیم لە حزووری دیوانی خوا\nئەگەر حیفزی نەکا حافز گوێ بە نوشتەی شێخیش نادەم\n\n\nدە «فیردەوسی» بڵێ بۆ من ئەی دولبەری ئاوارەخوڕ\nناکەم یادی «خاڵەی ڕێبوار» بە حەیران و ئای ئای نادەم\n\n\nلە نەزعایە مەزڵووم ئەڵێ ئەگەر یارم بملاوێنێ\nنییە باکم بە یاسین و بە تەڵقینی مەلای نادەم"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "هەر ئەموت خۆزگە بمدیایە شەیتان", "poem_description": "من و شەیتان", "poem_text": "هەر ئەمووت خۆزگە بمدیایە شەیتان\nئیبلیسی لەعین دوژمنی ڕەحمان\n\n\nداخی دڵی خۆم پێ بڕشتایە\nحەقی بەر و دوام لێ بسەندایە\n\n\nمن بەو داخەوە گەلێ مامەوە\nبەو حەسرەتەوە ئەتلامەوە\n\n\nتا ئاخر شەوێ وەختی نیوەشەو\nبە عەزمی نوستن چاوم چووە خەو\n\n\nدیم لە خەومدا تازە جەوانێ\nبە باڵا عەرعەر، شیرین زوبانێ\n\n\nگەردن وەک شووشەی گوڵاو موعەتتەر\nنازکی گۆنای لە گوڵ نازکتر\n\n\nبە سەد نەزاکەت هەت بەلامەوە\nزامار بووم زامی بۆ کولانمەوە\n\n\nچاوم هەڵبڕی، دیم چاوی مەستی\nخەیلێ بێهۆش بووم کەوتم بە مەستی\n\n\nوتم: ئەی جوان تۆ بی جوانی خۆت\nپەریت، ئادەمیت، بڵێ ناوی خۆت\n\n\nتۆ بۆچی وێڵی، بۆچی عەوداڵی\nبۆچی موحتاجی دیوان و ماڵی؟ \n\n***\n\nدەم بە خەندەوە، جوابی دامەوە\nیەک دوو قەدەمێ هات بە لامەوە\n\n\nوتی: پەری نیم ئادەمیزادم\nوتی گوڵچینی باخی مورادم\n\n\nمن ئەو کچەم کە پارو پێرار\nلە عیشقی مندا لات نەبوو قەرار\n\n\nئێستاش بە یادی جاری جارانت\nخۆم بە دیاری هێنا دیوانت\n\n\nبۆ فەرەحی دڵ بۆ خەڵوەتی خەو\nلە بو سەیران و ڕابواردنی شەو\n\n\nوتم بەخێربێی قوەتی ئەژنۆم\nمەرهەمی دەردی زامانی بە سۆم\n\n\nگەلێ مەمنون بووم ئەزیەتت کێشا\nلە بۆ دیدەنی تەشریفت هێنا\n\n\nفەقەت تۆ نابێ گلەیی بکەی\nتەعنەی بێمەیلی لە دڵم بدەی\n\n\nمن لە پارەوە قەولم کردووە\nلە حەرام دوور بم تۆبەم کردووە\n\n\nئێستا تۆ لە من بە شەرع و قانوون\nگەلێ حەرامی بە بێ چەندوچوون\n\n\nوتی: لەوساوە لەیەکبووین جیا\nهەڵ و تەقەلام بۆ ئەمشەو ئەدا\n\n\nئێستا تۆ ئەڵێیت، بە تۆ ناڕازیم\nتۆبەم کردووە، یەعنی کە سۆفیم\n\n\nئەو قەولی خۆتە، تۆ بدە بە باد\nبێرە پێشەوە هەرچی بادا باد! \n\n\nبە گەنجی ئەگەر هەرچییە بکەی\nگوناهی کەمە، چونکە تۆ جوانکەی\n\n\nبە عومری جوانی هیچ قسوور مەکە\nهەر وەقتێ پیر بووی ئەوسا تەوبە کە\n\n\nموختەسەر چاکە هەڵمەتم بۆ برد\nوەک گورگی برسی ژێرەوژووم کرد\n\n\nگەلێ سواری بووم کێشامە ژێربار\nبەناز جار جارێ ئەیووت ئەی هاوار\n\n\nفاسیلەم نەدا تا وەقتی سەحەر\nدامە بەر کوت و حەملەی پڕ هونەر\n\n\nئەمەندەم لێدا بە حەربەی چەرمین\nئەسڵی مەقسەدی گشت بوو بە برین\n\n\nخوێن و ئاو جاری لێئەهاتە خوار\nوەکوو چۆڕاوگەی گوێسیلەی بەهار\n\n\nسەراسەر لاشەی ئەو نەوجەوانە\nسیس و شێواو بوو وەکوو هەمانە\n\n\nکاتێ بەتاڵ بوو خەیاڵی سەیران\nهەواو خۆشی و شادی مەعشوقان\n\n\nلەب بە خەندەوە، هاتە کایەوە\nجەوابی منی وەها دایەوە: \n\n\nمن کەی یاری تۆم، کەی بە تۆ دۆستم\nمن بۆ حالی تۆ مەینەتی و کۆستم\n\n\nچونکە شەیتانم، دوژمنی ئادەم\nئەیخەمە عوسیان ئیسلام زۆر و کەم\n\n\nئەمن دوژمنی ئەولادی حەوام\nبەری لە قاپی ڕەحمەتی خودام\n\n\nتۆبەی چەن کەسی وەکوو تۆم شکان\nچەندە عابدم خستۆتە عوسیان\n\n\nجوابم دایەوە وتم ئەی شەیتان\nقەسەم بە خودای زەمین و ئاسمان\n\n\nتۆبەم لە جاران زۆر قائیمترە\nنوێژ و تاعەتم گەلێ چاترە\n\n\nبۆیە هەر ئەمووت من تۆم بدیایە\nتۆڵەی عالەمم لێت بسەندایە\n\n\nشوکر ئاواتم ئەوا هاتە دی\nدوژمنی خۆمم بە سەر شۆڕی دی\n\n\nیاخوا سەد خێڕی وەها بێتە ڕێم\nکە دوژمنی خۆم هەر بەخۆم بیگێم\n\n\nئەلحەمدولیلا لە ڕۆژی مەیدان\nچەند زەڕبەی کاریم بە دوژمن گەیان\n\n\nدوژمنم، شەیتان، بۆم هاتە مەیدان\nهەر بە دەستی خۆی خۆی دا بە تڕان\n\n\nئەی شەیتان یاخوا زوو بۆم هەڵکەوی\nدیسان بەر حەملەی مەزڵووم بکەوی"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "هەر بمێنێ چاکە نەمرێ کۆنە حیز و باجییە", "poem_description": "", "poem_text": "هەر بمێنێ، چاکە نەمرێ، کۆنە حیز و باجییە\nچونکە ماتە بۆ حاڵی خۆی، باعیسی ئازادییە\n\n\nشێت و شەیدا و هیلاکی تۆزی ئاوی شەهوەتە\nحاڵ و شەرمی کوانێ، دینی، تاڵیبی گەوادیە\n\n\nسەری زل و سمتی پان و چاوی شۆڕی دیارە\nکۆنەحیزی چۆڵ و دەشت و پاڵ و کەژو ناو ئاواییە\n\n\nتا بمێنێ سەیر و سەفای نەرم و شلی سەر سمتەکەی\nهەر لە کەیف و شەوق و شادی هەر لە عیشوە و شادییە\n\n\nبەرقەرار بێ، دەبێ چاکە بەرقەرار بێ، بەرقەرار\nنرم و شل ناو دۆڵی سمتی. گەرمە کورەی حەدادییە\n\n\nتۆ لەگەڵ حیز و قەحبەو زۆڵ و حەرامزادەی\nچیتە کارت کاکە مەزڵووم باعیسی بێچاوییە"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "هەر لە ئەزەل بوو بە ئیرسم هەمی دڵ و غەمی دنیا", "poem_description": "", "poem_text": "هەر لە ئەزەل بوو بە ئیرسم هەمی دڵ و غەمی دنیا\nجێنشینی فەرهادم و میراتگری عەشقی لەیلا\n\n\nبێ نسیبە دڵی زارم لە سەروەتی وەسڵی یارم\nبوونە عەدوو کەس و کارم، دوژمناننە ئەکا تکا\n\n\nغەمی زەمان ڕەفیقمە، فیراقی یار حەریفمە\nکەس و کارم ڕەقیبمە، باب و مامە لەگەڵ برا\n\n\nبێگانەیە بە من تالیع و شانس، ڕۆیی کەماڵ\nدێوانەیە فیکر و خەیاڵ، زەوقی نەما دڵ ئەبەدا\n\n\nتاراجی کرد عەقڵ و دەرکم شاهی عەشقت «وا ئەسەفا»! \nخاڵی ماوە خێمەی خەیاڵ سوڵتانی دڵ ئەسیر کرا\n\n\nساتێ نەبوو کە فاریغ بێ مەزڵووم لە دەس هیجرانی یار\nساتێ نەبوو ئاسودە بێ لە زوڵمی تۆ ئەی بێ وەفا"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "هەر کەسێ نەیبێ سادە ڕووخێکی لە دیوانا", "poem_description": "سادەپەرەستی", "poem_text": "هەر کەسێ نەیبێ سادە ڕووخێکی لە دیوانا\nمایەپووچ و ڕووت و قووت بێ لە دین و لە ئیمانا\n\n\nهەر کەسێ سادەپەرەستە بیپارێزە ئیلاهی\nلە غەم و دەرد و بەڵاو موسیبەت لە جیهانا\n\n\nمورشیدە سادەپەرەستی موریدیەتی ئەمانە: \nخورشیدە چ فەرهادە، چ یوسف لە زەمانا\n\n\nعەزیزە، خۆشەویستە، موعتەبەرە براکەم! \nئەم عەشقە لە نەزەر ئەهلی عەشق و ئیمانا\n\n\nتەسخیر و کەمەندکێشی ئەم عەشقەیە بزانە: \nسەد یوسف و زڵێخا شۆرەسوارن لە بیابانا\n\n\nسەربەست و هونەرمەندە، چاپوو کە عاشقی\nچالاک و جەسوورە، چ شێرێکە لە مەیدانا\n\n\nئوسول و قاعیدەی عاشق وەهایە مەزڵووم\nسووتانە بە بێ دەنگی لە بەیانا"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "یا محەمەد من زەلیلی دەستی شەیتانم دەخیل", "poem_description": "", "poem_text": "یا محەمەد من زەلیلی دەستی شەیتانم دەخیل\nشەرمەزار و ڕووسیاه و غەرقی عیسیانم دەخیل\n\n\nدڵڕەش و بێتاعەت و شەرمەندەیی قاپیەکەتم\nبێکەسم، دەربە دەرم، حەبس و زیندانم دەخیل\n\n\nغەیری لوتفت من پەناه و پشتیوانم خۆ نییە\nیەک نەزەر کە، جاربەجارێ مەردی مەیدانم دەخیل\n\n\nمەزرەعەی تەقواو تاعەت، وشک و بێ ئاوە تەواو\nئیلتیماس چارە، ئەی هەوری ڕەحمێ دەخیل\n\n\nبێ دەلیل و کوێری ڕێگەم، بێ قاید و دەست وعەسا\nسەرکز و دڵ حەزینی ڕۆژی میزانم دەخیل\n\n\nتۆی شەفیعی موزنبین و من زەلیلی دەرگاکەتم\nبگرە دەستم موستەحەقی قەعری نیرانم دەخیل\n\n\nڕەحمی تۆیە من ئومێدم، ئەی ڕەحمەتەن للعالەمین\nمنی مەزڵووم دڵ حەزینم دەس بە دامانم دەخیل"}, {"poet": "سەید ئەحمەدی شێخ محەمەدی بەنا بەرزنجی", "poet_description": "['ناو : سەید ئەحمەدی شێخ محەمەدی بەنا بەرزنجی']", "book": "دیوانی مەزڵووم", "poem_title": "یاری وەفادار", "poem_description": "سکاڵا لە خزمەت یارا", "poem_text": "یاری وەفادار... \nنازک و نازدار، یاری وەفادار\n\n\nلە هیجرانی تۆ بووم بە کۆی زوخاڵ\nنەمکرد سەیرانی گۆنا و خەت و خاڵ\n\n\nعەهدە کردوومە هەر وەکوو فەرهاد\nلە کۆی عەشقی تۆ خۆ بکەم بەرباد\n\n\nهەر کاتێ شاد بووم بە دیداری تۆ\nبووم بە خاوەنی خەت و خاڵی تۆ\n\n\nلام مەتڵەب نییە تەعنەی ڕەقیبان\nگوێ نادەم بە پەند، واعیزو خویشان\n\n\nدەوڵەتی وەسڵت بۆ من کافییە\nتاجی کەیخوسرەو لام بەهای نییە\n\n\nگەنج و ئیقباڵم دانەی خاڵی تۆ\nچرای دیوانم چاوی کاڵی تۆ\n\n\nخوردو خۆراکم ماچی کوڵمی تۆ\nشیشەی شەرابم سای گەردنی تۆ\n\n\nمەعبەدخانەکەم خەڵوەتخانەی تۆ\nقیبلەگای سوجدەم میحرابی ئەبرۆ\n\n\nتەوافی کەعبەم وەسڵی دیدارت\nحەجەرولئەسوەد خاڵی ڕووخسارت\n\n\nتای عودو تارم دوو زوڵفی خاوت\nسەرخۆشی کردم مەیخانەی چاوت\n\n\nمێزی شەرابم سینەی مەڕمەڕت\nمەزەی شەرابم دوو لیمۆی تەڕت\n\n\nعەرەق و بیرەم ماچی کوڵمی تۆ\nساقی و پیاڵەم چاوی گەشی تۆ\n\n\nدەم دەم ئەنۆشم شەرابی گۆنات\nدوو لیمۆی کاڵت، بۆ مەزە هێنات\n\n\nمەستی دوو چاوی عاشقکوژی تۆم\nجگەر لەتلەتی غەمزەو نازی تۆم\n\n\nچاوت هەڵبڕە بزانە من کێم\nئەمن مەجنونی دوو چاوی لەیلێم\n\n\nئەسیرم بەدەس ڕەقیبانەوە\nهەم بە دەس دڵەی ماڵوێرانەوە\n\n\nدەردم وەهایە لەیلی نازپەروەر! \nنزیکە دەرچم لە پێستی بەشەر\n\n\nئیتر کۆتایی کەلامم نایە\nڕەنگ زەردی عەشقم شیفام قەت نایە\n\n\nمەزڵووم وەک مەجنون پیشەی زارییە\nخولیای عاشقی بێ قەرارییە"}]