[{"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بسم‌الله‌الرحمان‌الرحیم", "poem_description": "عظیمیه کەرەج ٦٤/١/٨<br>کاروانی خەیاڵ، چاپی یەکەم، ١٣٦٤، لاپەڕەی ١١٩-١٢٣", "poem_text": "سەری نامەم بەناوی‌تۆ خوایە\nکەبێ ناوی تۆ نامە بێ نەوایە\n\nخوای بەرزو نەوی‌و هەورازو لێژان\nخوای رۆژی دەری پیتۆڵ و گێژان\n\nخوای‌تەنیای دیارو، نا دیاران\nخوای میرو، بەلەنگازو [١] ، هەژاران\n\nخوای‌من، ئەی‌خوای دڵ‌شادو دڵ‌تەنگ\nخوای بێ‌یارو بێ‌هاڤاڵ‌و بێ‌رەنگ\n\nخوای‌بینا، خوای‌زانا، بەحاڵان\nخوای بێ یاوەرو، روت‌و، رەجاڵان\n\nبەچاو لێک‌نانێ لێک هەڵ‌دێنی چاوێ\nبەهێزە دەستی‌تۆ هەوکاری ناوێ\n\nئەگەرچی حازرو ناظر لەگشت جێ‌ی\nخەیاڵ ناگاتە ئەوجێ‌یە کەتۆی لێ‌ی\n\nوجودی تۆ ئەگەرچی رون‌و سورە\nلەرادەی دەرکی زانستیش بەدورە\n\nخوای هەست‌و، وتەو، بیرو، خەیاڵان\nخوای کوێرو، کەڕرو، گێڕو، گەواڵان\n\nبەجیرەی بێ‌منەت تێرو، بە ئێرو\nلە سەرخوانی خواییت مارو مێرو\n\nبە تێربون‌و نەبونی موچەخۆران\nلەدەرکی تۆ نیە تاران و تۆران\n\nبەتۆ دەکرێ بنیری تیشکی تاوێ\nکەبێ، گیانی وەبەر، بێ‌گیانی باوێ\n\nلەتۆڕایە تریفەی مانگ لە شەودا\nئەتۆی بێدار و باقی‌تر لە خەودا\n\nتەڕو پاراوی تۆن ئەزمان لەزاران\nلەدەس‌تۆدا دڵی یارو نەیاران\n\nبە ئەمری تۆ هەور بارانی دێنێ\nبەسەر چۆڵ‌و چیادا دەی‌ڕژێنێ\n\nبەویستی تۆیە خێریان لێ دەبارێ\nکەشی هاوین‌و پاییزو بەهارێ\n\nئەتۆ وات‌کرد کە زستانان بەسەبرن\nئەگەر زستان لەژێر بارستی بەفرن\n\nخوایە ئەی‌خوای جوان‌و دزێوان\nخوای ئەگریجە زەردو کولمە زێوان\n\nخوای سینەسپی‌و نەرم‌و دڵی‌سەنگ\nخوای بسک‌و کەزی‌ی شۆڕو قەدی‌تەنگ\n\nمن ئەوڕۆ چم ئەوێ لێت هەر زمانی\nزمانێ‌بێ کەپەسنی تۆ بزانێ\n\nزمانێک‌بێ کەزانی زارە کارم\nبەهاسانی وشە باوێتە زارم\n\nزمانێک‌بێ لەگەڵ ئەو واتە ئۆگر\nکە &#39;تەنیا تۆخوای ئیتر کەسی تر&#39;\n\nخەیاڵی من مناڵێ بێ‌زمانە\nدەنا یادی‌تۆ ئاوێتەی دڵانە\n\nوتاری‌زۆرە بیڵێ‌و چەشنی منداڵ\nقسەی بۆنایە دەیکاتە گڕڕ و گاڵ\n\nلەحێ‌یەک پەسنی تۆ زانا نەزانێ\nچ دێ ئیتر لەدەستی بێ‌زمانێ\n\nدڵێکم پێ‌بدە دەریای ئەوین بێ\nبەرین‌بێ، بێ‌برین‌بێ، ئاگرین بێ\n\nدڵێک‌بێ خوێن‌نەبێ، دڵ‌بێ لەسینە\nدڵێ بێ‌ژەنگ‌و، گەردو، بوغزو کینە\n\nبە جارێ زۆری‌هێنا دەردەداری\nدەس‌و هەنگاوی شل‌کرد لەش‌بەباری\n\nئیتر با تەم لەبەرچاو ناڕەوێنێ\nروانگەی دیدە هەردێ‌و کورتی دێنێ\n\nلەئاڵۆزی وتارم‌ڕا دیارە\nکەچی پێم‌کردوە دەردو پەژارە\n\nبنێرە خوایە هەتوانی برینم\nکە ژانی‌دڵ بڕی‌ی خۆشی لەژینم\n\nئیتر ئەوجار من‌و ژێنێکی بێ‌وەی\nئیتر جێ‌ی ئاخ‌و داخان بگرێ‌ئۆخەی\n\nخەمێکم پێ‌مەدە زێدەی توانام\nخەمت خوایە لەتوانا زێدە پێدام\n\nلەبەر بێ‌چارەییم هەنگاو بەهەنگاو\nبەسەرشێواوی دەڕوانن سەروچاو\n\nدواقوناغی رێگەم دەرکی تۆیە\nخوا بگرەدەسم لەو هاتوچۆیە\n\nبەزەت پێم‌دابێ روناکی بخە رێم\nکە بەو رێ راستەدا رزگاربم‌و بێم\n\nئەگەر کار کەوتە بەخشینی خوایی\nبەگشت پاڕانەوێک دێنی دوایی\n\nبەڵام کەی تامی مەرگم پێ دەچێژن\nلە کوردوستانی رزگارم بنێژن\n\nلە فیردەوساو، لە کوردوستانی زەنوێر\nلەش‌وگیان بەش‌بن‌و سەیران بکەن تێر\n\nبەئەسپایی دێ دەنگێ نادیاری\nدەچرپێنێ بەگوێما جار بەجاری\n\nکە رۆیی کاروان‌و پای‌تۆ لەنگە\nلەشت پێ‌ناچێ گیان دەرکە درەنگە\n\nتەمەن هەرچی هەبو رۆیی لەخەودا\nئەبینم ئێستە زۆر کەم ماوە مەودا\n\nلەئەستۆم هێندگرانە باری تاوان\nچەماون پشتم‌و ئەژنۆم لەتاوان\n\nبەتەنیایی لەرێگەی دورو بێ‌بن\nتەمام تەنیا بەلوتفی‌تۆ هەیەمن\n\nنیە تۆشەم لەروحمی‌تۆ زیاتر\nکە لەوروحمە نیە هیچ‌تۆشە چاتر\n\nنەچارێکم هەیە ئیتر نەڕێ‌ی دی\nبەرەو قاپیت ئەوە دیم هێدی &#39;هێدی&#39;\n\n\n١. بەلەنگاز: فەقیر، نەدار."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "دایک و کور", "poem_description": "١٩٦٥/١٢/٣ - دەنگی کوردوستانی عیراق<br> کاروانی خەیاڵ، چاپی یەکەم، ١٣٦٤، لاپەڕەی ١٢٤-١٢٧", "poem_text": "بەڕۆژێکی گەلێک باران و سەرما\nنەهەر سەرما سەرم لەورۆژە سوررما\n\nلە گوندێک هەڵکەوت رێم کەوتە ماڵێک\nچ ماڵێک هەروەکو خەون و خەیاڵێک\n\nگەلێک ماڵێکی گەرم و پاک و خاوێن\nکوڕوکیژێک لەوێ وەک توڵی لاوێن\n\nکور و کچ پێکەوە خوشک‌وبرا بون\nدەگەڵ دایکێک لەناو ئەو ماڵەدابون\n\nهەمو هێندە دڵ‌ئاوا بون و روخۆش\nکەماندوبونی رێگەم کرد فەرامۆش\n\nلەپاش ماوێکی کەم دیتم &#39;گەلاوێژ&#39;\nلەگەڵ &#39;سمکۆی&#39; برای کەوتە وت‌ووێژ: \n****\nبراکەم گەرچی تۆ تاقە برامی\nهومێدی ڕۆژی ڕەش پشت وپەنامی\n\nبەتۆ ڕونە گلێنەی چاوەکانم\nلەتۆ ڕایە هەمو خۆشی ژیانم\n\nگوڵی هیوای لەباغی ژینی من‌دا\nلقی سەروی لەناو پەرژینی من‌دا\n\nهەتا ئەوڕۆژە دەم نێژن لەگڵ‌دا\nبرای و خۆشەویستیت هەر لەدڵ‌دا\n\nبەڵام ئەو داخە دەم‌کوژێ نهێنی\nبرای‌دیم وا لەسەنگەر تۆ لەوێ نی\n\nگەلاوێژ لەو وتەی خۆی کەوتە گریان\nدەگریاو دەی‌گوت و فرمێسکی دەڕژان: \n\nلەوێ‌نی تاکو تۆش چاوت لەوی‌بێ\nلەپارێز بردن و هات‌و هەوی‌بێ\n\nلەوێ‌نی تۆ لەکاتی شەو نخون دا\nلەنێوئاگرو بڵێسەی ڕۆژی ڕون دا\n\nلەوێ‌نی تۆ هەتا هاواربکا لێت\nبراپێش مەرگەکەی دڵسۆزی هاوڕێت\n\nلەدوژمن ڕاخوڕێ وەک شێری سەرمەست\nلەڕێ‌ی گەل‌دا روحی باوێتە سەردەست\n\nتەماشای تۆ بکاو دڵ خۆش بکا پێت\nسەری دوژمن بەگەپ باوێتە بەرپێت\n\nحەیف سمکۆ کەلاوێکی وەکو تۆ\nبەجێ ماوی لەئاواڵ و برای خۆ\n\nسەرم هەڵ‌نایە ئیترمن لەشەرمان\nهجومی تانە هیند ئەکرێتە سەرمان\n\nلەناوگوندا ئەگەر ڕۆژە ئەگەر شەو\nلەگەڵ مندا هەموگاڵتەی ئەم‌وئەو\n\nئەگەرتۆ حەزئەکەی لێرە بمێنی\nلەلای دایکم‌بە تۆ بۆ خەم‌ڕەوێنی\n\nلەجێ‌ی تۆش من‌بچم بەوشەرتە سمکۆ\nلەڕێ‌ی‌گەل‌دا چیە فەرقی من و تۆ؟ \n****\nوەڵامی‌داوە سمکۆی دڵ بریندار\nبرا قوربانی تۆ خوشکی وەفا دار\n\nئەوەی وا تۆ منت پێ‌گرتە لۆمە\nئەوە ئەرکی گرینگی شانی خۆمە\n\nدەهێزم‌دا هەیە بەو ئەرکە هەستم\nلەڕێ‌ی رزگاری تادەمرم نەوەستم\n\nبەڵام من هەر پەژارەی تۆمە یەکجار\nدەگەڵ ئەوپیرە دایکە بێکەس و کار\n****\nهەتا ئەوکاتە هەر بێدەنگ‌بو &#39;ڕوناک&#39;\nکە وای‌بیست هاتەپێش‌ئەو دایکی دڵ‌پاک\n\nسەروپرچی سپی وەک بەفری بێ‌گەرد\nوتەی کاری دەکردە سەردڵی بەرد\n\nبەزەردەو پێ کەنین ڕوی کردە سمکۆ\nگوتی: من تێگەییم رۆڵە قسەی تۆ\n\nکورێک بۆ نیشتمان خوێنی نەرێژێ\nلەڕێ‌ی ڕزگاریا مەینەت نەچێژێ\n\nلەدوژمن خوێنی بابی خۆی نەسێنێ\nنەبونی باشترە با هەر نەمێنێ\n\nئەوانەی بۆ وەتەن چونە کەژو کۆ\nهەمو دایکیان هەیە سمکۆ وەکو تۆ\n\nلەشاخان شین نەبون بەردی چیانین\nکەس و کاری مەن و لێمان جیا نین\n\nگرانە دەردی ژێردەستی و زەلیلی\nبرۆ بمرەو مەژی ساتێ بەدیلی\n****\nهەتاو تازەی گزینگ دابو لەئاسۆ\nکوڕودایک کەدەستیان کردە ئەستۆ\n\nخەیاڵ بو، دیدەبو، من‌بوم سەری‌گێژ\nنزای‌دایک دەگەڵ زەردەی گەلاوێژ\n\nسەری‌کێشابو ڕۆژو تا توانی\nئەویش دەودیمەنە جوانەی ڕوانی\n\nبرۆ تێکۆشە بۆ ئەو ئاوو خاکە\nحەڵاڵت‌بێ کوڕم ئەو شیرە پاکە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "باز و کەو", "poem_description": "١٩٦٥/١٢/١٠ - دەنگی کوردوستانی عیراق<br> کاروانی خەیاڵ، چاپی یەکەم، ١٣٦٤، لاپەڕەی ١٢٨-١٣١", "poem_text": "لە مەڵ‌بەندێکی خۆشی کوردەواری\nسەرەوژور بونەوە خێڵ بۆ هەواری\n\nلەداخی بەفرو زستان و کڕێوە\nچیای ڕازاندبۆوە خاکەلێوە\n\nلەبەردەشتا کراسی مەخمەری شین\nلەئامێزی هەڵاڵە و یاس و نەسرین\n\nتەماشای چت دەکرد خوارو سەر و ژور\nسەری لێک دابو شللێر و گوڵی سور\n\nوڵات خەمڵی‌بو بەو چەشنە سەراسەر\nبە خاش‌خاش و گوڵی بەیبون و شەست‌پەر\n\nلەناو ئەو دیمەنە سەوزو جوانە\nکە جێ‌ی درکاندنی هەستی دڵانە\n\nلەزەردێکا کەوێکی قۆز و نەخشین\nسکاڵای بو لەگەڵ بازێکی تێ‌بین\n\nسەرەڕای ئەو سروشتە دڵ ڕفێنە\nوەکو زامدارێ &#39;کەو&#39; دەی کرد وڕێنە: \n****\nدەغیلت‌بم مەلی پسپۆڕ و چازان\nمەلی تەڕدەست و وریاو ژیرو تەڕلان\n\nدەژین دا بۆچی وا چارە ڕەشم من؟ \nلەخۆشی و کامەرانی بێ‌بەشم من؟ \n\nئەمن روح دادەنێم بو خاوەنی خۆم\nلەبەرچی ئەو وەفایێکی نیە بوم؟ \n\nوەرە تۆخوا سەیرکە خاڵ و میلم\nلەسەر ئە دیمەنەش‌ڕا وا زەلیلم\n\nهەمو رۆژێ دەگەڵ کازیوە ئەنگوت\nدەچم بۆڕاوی &#39;مێ‌رۆژ&#39; [١]  و &#39;سیاسوت&#39; [٢] \n\nلەقاسپەی من هەزار باڕو کەوی پیر\nلەداوی خاوەنم‌دا بونە نێ‌چیر\n\nسەعاتێک ناسرەوم بێ خواردن و خەو\nکە ئەو تێربێ لە گۆشتی ناسکی کەو\n\nنەبو جارێک لەسیپەی‌دا بخوێنم\nلە گرمەی تاپڕی دەنگ دانوێنم\n\nلەماڵێ سازو سەمتورە غوڕەی من\nنشەی ڕاوچی دەبزوێنێ گوڕەی من\n\nلەسەر ئەو حاڵەڕا بێ قەدرو حورمەت\nقەفەز جێگای منە بێ‌دان و خزمەت\n\nئەگەر ڕۆژێکی کەو نەکرێن قەلاچۆ\nئەبێ لێم داڕنن باڵ‌و پەڕو پۆ\n****\nوەڵامی داوە &#39;بازی&#39; کۆنە ڕاوکەر\nکە تاوان هەر لەتۆڕایە سەرانسەر\n\nئەتۆ خۆت بویە گورگی مێگەلی خۆت\nئیتر کێ بێت و دڵسۆزی بکا بۆت\n\nدەخوێن دا سوربوە دندوکی ئاڵت\nئەبێ بیگریە ئەستۆی خۆت وەباڵت\n\nبراکەت بانگ ئەکەی بی‌خەیتە نێوداو\nبەڵام دوا رۆژی خۆت ناخەیتە بەرچاو\n\nدەڕێژی خوێنی خزمی خۆت و بۆخۆت\nدەدەی دەستی پەشیمانی لە ئەژنۆت\n\nکە بۆ فەوتانی هۆزت تێ دەکۆشی\nدەژین‌دا چۆن ئەبینی خێرو خۆشی\n\nکەسێک بۆخۆی ئەوە شەرت و بەقای‌بێ\nئەبێ چۆن دوژمنی بۆئەو وەفای بێ\n\nدڵت ناسوتێ بۆ جوجکی برای خۆت\nئەتۆش پێویستە بی‌بینی سەزای خۆت\n\nلەبەر ئەو ڕاوە دەگرێ حورمەتی تۆ\nدەنا ئەو نایەوێ خاڵ و خەتی تۆ\n\nهەمو دەشت و چیا پاوانی تۆیە\nئەگەر تێ‌ی‌دا نەژی تاوانی تۆیە\n\nبەسەربەرزی لەناو هێلانە مردن\nنەوەک تۆ خزمەتی بێگانە کردن\n\n\n١ و ٢. ڕاوی کەو لەوەختی جۆزەردان &#39;مێ‌رۆژ&#39; و لە هەوەڵی بەهاردا سیاسوتی پێ‌ئەڵێن. لەڕاوی مێرۆژدا &#39;ماکەو&#39; دائەنێن ئەخوێنێ و &#39;نیرەکەو&#39; دێتەسەری کەئەوکاتە ماکەوی تر کورکە و لەسەرهێلکەیە. ڕاوی سیاسوت لەهەوەڵی بەهاردایە نێرەکەو دەخوێنێ‌و نێرەکەو دێتەسەری کە لەگەڵی بەشەر بێ‌و ماکەوی لێ بستێنێ."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "ئاگری تۆ", "poem_description": "١٩٦٦/٣/٨ - رادیو دەنگی کوردوستانی عیراق<br> کاروانی خەیاڵ، چاپی یەکەم، ١٣٦٤، لاپەڕەی ١٣٢-١٣٣", "poem_text": "ئەی وەتەن تەنیا نە هەرمن بۆ تۆ وا سەوداسەرم\nتیشکی ڕۆژیش جێ‌ی لەبەر کۆیلەت نیە دەوروبەرم\n\nتۆ لەدەس بێگانەدابی چارەنوسی ئەو گەلە\nهەڵمەت و قوربانی دانەو ڕشتنی خوێنی گەرم\n\nناحەزی‌تۆ پێ لەسەر گۆڕی شەهیدان دابنێ\nکێ‌یە باوەڕکا کە دەس لەو خاک‌و خوێنە هەڵ‌گرم\n\nدوژمنت چیدیکە با ئاگر لەماڵم بەر نەدا\nمن لەسایەی خۆشەویستی تۆوە هەر خۆم ئاگرم\n\nسەد پەژارەو بەرهەڵست‌و سوێرو تاڵیم بێتە پێش\nگەر لەڕێ‌ی ڕزگاری تۆ لادەم بزانە کافرم\n\nخۆم بە شانازی بەڵاگەردانی سەربەرزیت دەکەم\nتیخی خۆی دابێنێ دوژمن بۆ مەتاڵت حازرم\n\nسەر لەسەرشانم وەکو بارێکە کەڵکی‌چی هەیە\nگەر دەڕێ‌ی تۆدا نەچێ ئەوبارە قەت هەڵ‌ناگرم\n\nمن بەبیرو باوەڕو دوژمن بەتانک و تۆپەوە\nکێو بەکێو ڕاوی دەنێم واتە گەلێک ئازاترم\n\nهەر بەهیوای ڕۆژی ڕزگاریت ئەژیم و ڕونە لێم\nتا بەدەستی خۆم نەنێژم دوژمنی تۆ نامرم\n\nمن دەڕێ‌ی سەربەستی تۆدا بۆ هەمو پیلانی ڕەش\nدڵ‌نیابە هەر کوڕە پێش مەرگە کەی ناو سەنگەرم\n\nئەو کوڕەی هێزم لەشیری تۆوەیە و ڕۆژی هەرا\nجێ‌ی لەناو جەرگ‌و هەناوی دوژمنت داخەنجەرم\n\nمن‌کە گاڵتەم دێ بەمردن سەیرە گەرتۆ شادنەبی\nتۆدەبێ هەر سەرکەوی‌و کۆسپت لە سەرڕێ لابەرم\n\nدوژمنت هەرفێڵێ بیکا نەخشی سەرئاوە و ئەمن\nپیرە دارێکم کە بەوبایانە هەرگیز نالەرم\n\nنابەزم هەروەک بەڵێنم داوە یان رزگاری تۆ\nیان هەمو ئەو شیوو دۆڵەت پڕدەکا خوێن و تەرم\n\nئەی وەتەن هەرناوی‌تۆ وردی زمانمە بۆیەوا\nهەروەکو دەشت و چیاکەت کەسک‌وسورە دەفتەرم"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "خدرەشێت", "poem_description": "گوندی دێڵزە ١٩٧٣/٢/١٥<br> کاروانی خەیاڵ، چاپی یەکەم، ١٣٦٤، لاپەڕەی ١٣٤-١٤٣", "poem_text": "زۆر کەس هەیە لەو دنیایە\nکەیفی دەگەڵ شێت هەر نایە\n\nبی‌بینێ بێزی هەڵ دەستێ\nدەچێ دور لێ‌ی ڕادەوەستێ\n\nخۆ ڕاستە شێت بێ ئەنوایە\nبەڵام من خۆم لەلام وایە\n\nشێتی نەک هەر زەرەر نیە\nلەشێتی باشتر هەر نیە\n\nمن شێتێکی گێژو هێڕم\nبێجگە لەوەش، شەلم گێڕم\n\nلەماڵێ‌دا ژنم، خەسوم\nبە شێتەشێت دەکەونە دوم\n\nهەر دەم بینن خاوو خێزان\nلێم دەکەن بەچەپڵەرێزان\n\nکوڕەکەی خۆم ئەو بچکۆلە\nبانگم دەکا &#39;بابە حۆلە&#39;\n\nکێ بخلیسکێ لە حەسارێ\nجنێو بۆ من دادەبارێ\n\nهەرچی ناشیرن‌و کرێتە\nدەڵێن ئیشی &#39;خدرەشێتە&#39;\n\nمنیش لەپێشدا وا نەبوم\nئێستە بەوناوە ڕاهاتوم\n\nئەگەر بە شێت ناوم نەبەن\nناوێکی ترم لێ هەڵ‌دەن\n\nئیتر جوابیان نادەمەوە\nهەر لاشیان لێ ناکەمەوە\n\nئێوارێ، سبەینێ، شەوێ\nلەسەرنانی، وەختی خەوێ\n\nلێکدا لێکدا ژن‌و خەسوم\nوەک کەو ئەخوێنن بەرەوڕوم\n\nیەکیان لەو بەر یەکیان لەوبەر\nئیتر سەرم داوێنە سەر\n\nقەت ناهێڵن سەرم هەڵێ\nئەم لێ‌ی‌بڕا ئەویان دەڵێ\n\nحۆلە کەی نان خواردن وایە\nیان هێرە لاچۆ لەو لایە\n\nیەک ئەڵێ چڵمت بستڕە\nبۆ بەدایم لوتت پڕە\n\nیەک ئەڵێ قسە نازانی\nبۆ ئەدوێ‌ی لەگەڵ میوانی\n\nحەیای ئێمەش ئەبەی گێژە\nئەو زبڵەی بەرە بی‌رێژە\n\nئەوی قەت منی نەدیوە\nوەک کێچ دەکەوڵم خزیوە\n\nدەگەڵ: فیتوو، هێ‌هێ‌و، هۆهۆ\nجاڕزیان کردوم چەقە سرۆ\n\nئەوانەی وا بە مل هوڕی\n&#39;شێت&#39;یان بەسەر من‌دا بڕی\n\nجاچۆن دەس لەمن هەڵگرن\nئەوان خۆ لەمن شێت ترن\n\nزۆریش هەوڵ ئەدەم تێ‌ناگەن\nدەڵێم بەڵکو لام لێ لادەن\n\nتوڕەبم، ئەڵێن: چی بوە؟ \n&#39;شێتە خۆی هەڵ مساندوە&#39;\n\nپێ‌بکەنم، لەهەمو لاوە\nپێم‌ئەڵێن &#39;لەسەری داوە&#39;\n\nهەرچی بیکەم منی رەبەن\nئەوان قسەی خۆیان دەکەن\n\nهەرنەم توانی بەنیان بادەم\nمنیش خۆم نارەحەت! ناکەم\n***\nپارەکە رۆژی جێژن بو\nماڵم پڕ لە پیرێژن بو\n\nخێزان‌و خەسوم دوبەدو\nهەردوک خۆیان ساز کردبو\n\nدەچونە سەردانی خزمان\nهەردەمام منی بەستەزمان\n\nپێ‌یان قاڕبو منیش بەرن\nمنداڵیشم پێ هەڵ گرن\n\nهەردوک جلکی نوێ‌یان لەبەر\nیەکی تاسێکی زێر لەسەر\n\nخەسوم شانەی لەدەستابو\nلەبەر ئاوێنە وێستا بو\n\nبانگی کردم: لەکوێ‌ی حۆلە؟ \nبۆ چویە ئەو ژورە چۆلە؟ \n\nگوتم: واڵڵه خاتونی خۆم\nئەوە قاپ و کەوچک دەشۆم\n\nگوتی: وەرە، ئیتر ئەو رۆ\nئاقڵ‌بە کۆڵانان مەچۆ\n\nوامن و کیژەکەم ئەڕۆین\nنیوەڕۆش لای ئەوان ئەخۆین\n\nتۆش خۆت سازکە ئەو نەورۆزە\nئەت نێرمە جێژنە پیرۆزە\n\nبچۆ جل‌و جۆرت بێنە\nوریاش‌بە شتی مەشکێنە\n\nشێت‌و شێت‌بازی وەلانێ\nئەوەش جێژنانەکەت، هانێ\n\nلەپێوە تا تۆقی سەرم\nجلکی نوێ‌یان کردە بەرم\n\nهەربۆ تەشقەڵە بە ئەنقەست\nخەسوم پشتێنی بۆم دەبەست: \n\n-ئای ئای هێرە ئەوە لەکوێ‌ی\nبۆ هەربەولاو بەولا دادێ‌ی\n\nبۆ نازانی باش راوەستی\nدەڵێ‌ی نەمەیوی هێند سستی\n\nلوتت هێندە هەڵ مەهێنە\nدەست لەگیرفانت دەرێنە\n\nئیتر بۆ هەر ماڵێ کە چوی\nهەر لەدەروازە ئاوا بوی\n\nوەک خەرتەلی هەڵ‌مەنیشە\nبچۆ سەرکورسی دانیشە\n\nخۆت وادانێ کەتۆش شتی\nتێ گەیشتی چم پێ‌گوتی؟ \n\nهێڕە ئیتر نەچی لەوێ\nپەڵە وەجلکت بکەوێ\n\nکێ خزم‌و دەراو سێما نە\nئەوکاغەزەش لیستەی وانە\n\nماڵی خاڵم، خوشکە پەریم\nلەوێوە، ماڵی کاک کەریم\n\nچوزانم، هەموم نوسیوە\nدەزانم هیچت نەدیوە\n\nنەکەی لێت تێک‌چێ وریابە\nجێژنە پیرۆزەیەو دابە\n\nئەوی لەتۆ گەورە ترن\nدەستیان ماچ‌کە لە پیاووژن\n\nبەڵام بۆ گچکەوا نیە\nگچکە ماچ کردن چا نیە\n\nشیرنی تەنیا دەنکێک بخۆ\nزۆریش لەسەر قسە مەڕۆ\n\nهەرچی خواردت مڵچەت‌نەیە\nمڵچەت‌بێ سەرشۆری مەیە\n\nشۆکۆڵاتیش ئەوی هەبن\nبێ‌دەنگ بیان هێنەوە بۆمن\n\nجێژنانەش لەکەس وەر نەگری\nدەزانم بۆ پارە دەمری\n\nلەهیچ‌کوێ زۆر دای‌مەبەستە\nهەر تاوێکت پێ‌چو هەستە\n\nهەتا لە چەنگی ڕزگار بوم\nباوەڕکە لەخۆم بێزار بوم\n\nهاتم لەدەرکێ بچمە دەر\n&#39;خێڵە&#39;ی ژنم گەیشتە سەر: \n\nدەک هێڕە لەت‌و پەت کرێ‌ی\nیاخوا وەبەر جەنجەر درێ‌ی\n\nخۆدەستی دایکمت ماچ نەکرد\nخوایە هێڕە بۆ هەر نەمرد؟ ! \n\nگەڕامەوە زەلام، زەلام\nبەدەستی خەسوم‌دا نوسام\n\nگوتم ئیشی‌ویش براوە\nتەشقەڵەی تری نەماوە\n\nکەچی هات خۆی گەیاندە لام\nچەپۆکێکی هەر پێ‌دادام\n\nپاڵە پەستۆی دام بۆ دەرێ\nبەرێ‌ی کردم بۆ سەفەرێ!!\n\nکە چومەدەر هەر ئەو کاتە\nبەو ژیان‌و بەسەر هاتە\n\nلەکوچە لاقم ڕاکێشا\nهێند پێ‌کەنیم زگم دێشا\n***\nئەو جار وەک بارگینی بێ‌ناڵ\nوەڕێ کەوتم بۆ هەوەڵ ماڵ\n\nدەرکەم کوتا زۆر پێ‌نەچو\nهەستێک‌لە حەوشە پەیدابو\n\nکیژێکی گچکە هاتە دەر\nخشتیلەو خاوەن سەرو بەر\n\nهەر منی دی بە هەڵەدا\nخۆی بە دەرکی‌ژورێ دادا\n\nهاواری کرد... دایە، دایە\nشێتێک ئەوە لەدەرگایە\n\nوەک زاواکەی پورم دەچێ\nگوتی: بچۆ، بڵێ... بابێ\n\nنیزیک‌ببۆوە رێگەی دور\n&#39;بسم‌الله&#39;م کردو چومە ژور\n\nماچم کرد دەستی گەورە ژن\nئەویش پرسی لە حاڵی من\n\nکیژی گەورەیان خوێندکار بو\nزانین لە ئاکاری دیار بو\n\nپاش تاوێک ئەویش هاتە ژور\nبەڵام چبێ وەک بوکی‌سور\n\nهەستام گوتم: بوکە سورە\nتۆ چەند ساڵ ئەبی؟ ببورە! \n\nگوتی: بەقسەی دایک‌و بابم\nهەر نۆزدە ساڵ دەبم‌و نابم\n\nلەبن لێوم، گوتم، لەوێ\nماچ نابێ کوشینی دەوێ\n\nگوتی: چی‌چی؟ نێرە زەلام\nئەو تەوسە چبو پێت‌دا دام؟ \n\nگوتم: دەستت دەڵێم ئەتۆ\nڕاوەستە بەسەرم مەڕۆ\n\nمن تەمەنم بۆتە سی ساڵ\nئەتۆش نۆزدەی بە حاڵەحاڵ\n\nکەوابێ من گەورە ترم\nجابۆیە دەبەرت مرم\n\nئەگەر دەستت ماچ‌کەم نابێ\nخەسوم گوتی ئەبێ وابێ\n\nلەقاقای پێ‌کەنین‌یان دا\nشیرنی‌و شتی‌تریان هێنا\n\nدەگەڵ‌قسەی زەلام زەلام\nتاتوانیم شیرنیم خوارد بەڵام\n\nشۆکۆڵاتە نەرمە کانم\nسەبرێک داویشتە گیرفانم\n\nئیتر ئەبو بڕۆم لەوێ\nتالێم وە درەنگی نەکەوێ\n\nپێڵاوەکانم دەست دانێ\nدەپێم نەکرد تا کۆڵانێ\n\nئەگەر سەیری گیرفانم کرد\nپڕبون چی‌تریان نەدەبرد\n\nئەوی لەکاغەز نوسرابو\nسەری هەمویانم دابو\n\nهەر مابو ماڵی &#39;لالەخان&#39;\nماڵی تۆزێک دوربو لێمان\n\nدەستە خوشکی&#39;خێلە&#39;ی‌من‌بو\nعەیب نەبێ! بێوەژن بو\n\nمێردەکەی دوساڵ لەمەوبەر\nئەمری هەقی گەیشتە سەر\n\nهەستا بارگەو بنەی تێک‌نا\nئەوژنەی لەپاش بەجێ ما\n\nهەر چەند لە هیچی کەم نەبو\nلەسەر وەش‌ڕا بێ‌خەم نەبو\n\nلەکۆشک‌و لەپارەو تەلار\nهەموی هەبون هەزار هەزار\n\nسایە چەورو دەست بە خێربو\nبەڵام ئەویش وەجاغ کوێربو\n\nلەدوای ڕەحمەتی، لالە خان\nکەوتە ناو سەروەت و سامان\n\nسینگ‌و بەرۆکی خۆم تەکاند\nبۆ وێ دەلاقانم وەراند\n***\nدەستم بۆ جەرەس درێژ کرد\nدەرکەم هەر لەرێسمەش نەبرد! \n\nلالەخان دەرکی کردەوە\nئیتر هەرواقم بردەوە\n\nئای لەو ژنە خان و مانە\nئای‌لەو لەشە نەرم و جوانە\n\nزاری وەک دەمی خونچە تەنگ\nپەرچی رەشی وەک شەوەزەنگ\n\nلەعەیبەت لاجانگی تەرزی\nپەرەنگی گوارەی دەلەرزی\n\nکراس لەسینگی دەخزی\nمەمکی دادەگرت بە دزی\n\nتاوێک عەبەسام! لەدوایی\nرۆژباشم کرد بە ئەسپایی\n\nکە ئەو وەڵامی دامەوە\nتۆزێک منیش بوژامەوە\n\nبەڕوخۆشی گوتی: فەرمو\nئەحواڵت چۆنە لەگەڵ زو؟ \n\nگوتم: دەسەر سەرت گەڕێم\nباشم ئەگەر باش‌بێتە ڕێم\n\nگوتی: ڕاستە تۆ گۆڕاوی\nشێت بوی لەسەر خۆ نەماوی؟ \n\nگوتم: ئەگەر ڕاستت دەوێ\nمەرگی منت ڕەپێش کەوێ\n\nئەگەر شێتیش نەبام ئەتۆ\nشێتت هەر دەکردم ئەوڕۆ\n\nبەڕاست تۆ تەمەنت چەندە؟ \nزەردەی هاتێ دەت‌گوت قەندە\n\nگوتی: وەک‌بێتە خەیاڵم\nمن ئێستە سی‌ویەک ساڵم\n\nگوتم: جا بێ زەنا زەنا\nبێنە دەستت ماچ‌کەم دەنا\n\nهەر بەخەسوم بگاتەوە\nڕەش و شینم دەکاتەوە\n\nئەویش هێندم پێ پێ‌کەنی\nبە پێ‌کەنین خۆی کرد خەنی\n\nدەستی هێنا بەڵام چ دەست\nلەتاوان لێوی خۆم دەگەست\n\nڕاست باشە، بەڵا لەدرۆدا\nدرۆ ناکەم لەڕوی تۆدا\n\nمنیش زۆر بە تامەزرۆیی\nماچم کرد نەم کرد نامۆیی\n\nلێوم بە دەستیەوە نابو\nهێشتە دەستم بەر نەدابو\n\nگوتی: من قاوەم لێ ناوە\nتۆ شەربەت دەخۆی‌یان‌قاوە؟ \n\nگوتم: قاوەم پێ خۆش نیە\nشەربەتیش نازانم چیە! \n\nبەمن‌بێ ئەوان هەڵ گرە\nشۆکۆڵات لەوان خۆشترە\n\nگوتی: شیرنی قەیدی نیە\nمن مەبەستم &#39;ئاوەکی&#39; یە\n***\nهەر ئەوەندەی گوت و هەستا\nلەسەر قسەم رانەوەستا\n\nچو بۆ شەربەت بەکوتەکوت\nمنیش لەدڵی خۆمدا دەم‌گوت: \n\n-شەربەت، شەربەت، شەربەت‌چیە\nدەی‌جا چبو ئاوەکی یە\n\nڕەنگە پێ‌ی وابێ بەفیزم\nنازانێ لەخۆ دەمیزم\n\nتاتوند لەوێ بێ شل چیە\nشۆکۆڵات بۆچی وەک‌ویە\n\nوالله، لەسەر ئەو جوانیە\nفڕی بەدنیاوە نیە\n\nمن لەوەدابوم هاتەوە\nدەت‌گوت خەون دەم‌باتەوە\n\nشوشەی لەپێشم هەڵ‌چنی\nگڵاسی دانان لەکنی\n\nئەوجار لەسەر کورسی نەرم\nخۆشی دانیشت بەرانبەرم\n\nئیتر من تەکبیرم چبێ؟ \nگوتم: چی ئەبێ با ببێ\n\nهەر ئەو گڵاسێ یەک ئەمن\nتاشوشەمان هێنان لەبن\n\nبەتاڵم کرد نەیەک نە دو\nهەرهات و سەرم گەرم بو\n\nهەوەڵ قومی پێم خۆش نەبو\nتۆزێک ڕەگی تاڵی‌ی هەبو\n\nدوایی ئاگام لەخۆم بڕا\nخەسوو مەسوم لەبیر نەما\n\nگەرم داییسام وەک ئاگر\nبەخۆم نەبو ترسام ئاخر\n\nمن دانیشتبوم لە خۆڕا\nهۆدە لەدەورم دەسوڕا\n\nپەنجەرەو دەرک و لاشیپان\nهیچی لەجێ‌ی خۆیان نەمان\n\nمشکم لێ‌دەبو بەزەلام\nئەوەش قەیدی نەبو بەڵام\n\n&#39;لالە&#39; کە هیچ عەیبی نەبو\nدەگەڵ&#39;خێلە&#39;ی لێم تیک‌دەچو\n\nسێ سەعاتیش پتر پێ‌چو\nمن سەرەگێژەم هەر لێ‌بو\n\nئەوجار ئیتر پاڕا مەوە\nهێندێ دڵ خۆشی دامەوە\n\nتۆ بۆلە خەسوت دەترسی؟ \nگوتم دەش‌زانی‌و دەش‌پرسی\n\nئاخر من هۆشم چانیە\nئیشم لەجێ‌ی خۆیدا نیە\n\nگوتی: کێ دەڵێ تۆ هێڕی؟ \nهێڕی چی تۆ دەڵێ‌ی زێڕی\n\nڕۆژ خەریک‌بو ئاوا دەبو\nتیشک ڕوی لەحەوا دەبو\n\nهەرچەند دڵم هەر نەی‌دەویست\nبەڵام قسەی ئەوم نەبیست\n\nبە نابەدڵ هاتمە دەرێ\nرۆژم ئاوا بردە سەرێ\n\nکە کیسەو قەننەم دەس دایە\nهاتم بگەمە بێڵایە\n\nباش‌بو ئەوەم لەبیر نەچو\nئەوەندەشمان گوت دوبەدو\n\n&#39;ئامان لای خەسوم باس‌مەکە&#39;\nنەء&#39;تۆش هیچ‌مەڵێ شێتەکە&#39;\n***\nهاتمەوە ماڵ بەقنە قن\nئەوڕۆژەنا ڕۆژی دوای من\n\nخێزان و خەسوم لێ‌بران\nبچنە دیتنی &#39;لالە خان&#39;\n\nهەر تاوێک لەوێ‌بون و زو\nهاتنەوە زۆریان پێ نەچو\n\nئیتر بەناو ماڵێ وەر بون\nهەردوکیان دەگیانم بەربون\n\nخێزانم روی خۆی دەڕنی... \nزەندەقت دەچو لەکنی\n\nتێڵایەکی لە دەستا بو\nلەسەر دەرفەت راوەستابو\n\nخەسوم هەر کەفی دەپڕژاند\nدەهات‌و دەچوو دەی قیژاند\n\nجامن بڵێم‌چی دەگەڵ تۆ\nئەتۆو ناوخزم و هات‌و چۆ؟ \n\nمنیش ئاگام لە هیچ نیە\nهەرنازانم ئەوە چیە\n\n-شێتەی ئاگا لەخۆ بڕاو\nئەتۆو غەڵەتی وا گڵاو؟ \n\nلێرە هەستای حۆلی لاپان\nئاوا چویە لای لالە خان؟ \n\nهەر ناوی لالەخانی برد\nلەئەژنۆ بەرەژێرم مرد\n\nلەشم سڕبو دڵم لەرزی\nلەوێ کەوتمە سەر عەرزی\n\nهاتم بڵێم سوچی وی بو\nمن ئاوکیم لەکوێ دی‌بو\n\nنەی‌هێشت قسەکەم دەربڕم\nنەی‌هێشت هەردەم هەڵ‌پچڕم\n\nکڕبەکڕ دەنگت دەر نەیە. \nئاگات لەدم و لەوسی هەیە؟ \n\nدەم‌گوت هەر گێل‌و ناوریای\nنەم‌دەزانی وا ماخولیای\n\nدەگەڵ دەستەخوشکی ژنێت..\nجا چت‌پێ‌بڵێم خدرەشێت؟ \n\nئاخر ئەو کاتە ئەتۆم نارد\nچەند کەڕەتم بەتۆ ئەسپارد\n\nهەرجێ‌یە چوی وەک عیسانان\nراست‌بچۆ ژوری میوانان\n\nلای لالەخان بۆ وات نەکرد\nبەجارێ حەیای ئێمەت برد\n\nلەوێ لەدەرکێ ڕاوەستای\nهەرچەندی حەولی لەگەڵ دای\n\nهەر گوێت‌نەدایە، دوربەدور\nگوتت تەنیای نایەمە ژور\n\nئەسپاردەی منت لەبیر کرد\nئەویشت ئاوا دڵ‌گیر کرد\n\nچیدیش ڕقم هەڵ مەستێنە\nهەستە ملی‌خۆت بشکێنە\n\nئەو پارەی بگرەو هەر ئێستە\nئیتر لەهیچ‌کوێ مەوێستە\n\nهێندێک شیرنی بکڕەو دیسان\nبچۆوە بۆلای لالە خان\n\nبەڵام ئەو جار بچۆ ژورێ\nداوای لێ بکە لێت ببورێ\n\nبا گلەییم نەهێتە سەر\nبەڵکو لەدڵی بچێتە دەر\n***\nپارەم وەرگرت و چوم گەرام\nباژێرم هەمو کرد بەڵام\n\nشتی‌تر ئەقڵم نەی بڕی\nمنیش هەر ئاوەکیم کڕی!!\n\nدەستم بەسمێڵان‌دا هێنا\nئەو جاریش ملم لەڕێ نا\n\nبۆ لای ماڵی لالەخان چوم\nبەڵام هەر بەدەستوری زوم\n\nدەستەو داوێنی بوم هەتا\nهیچ گرێ‌ی لەدڵ‌دا نەما! \n\nئاوا دڵی ویشم داوە\nکێشەی خەسوشم بڕاوە\n\nئەوەندەش ماوەپێت بڵێم\nبەوشەرتە دەدڵی نەگری لێم\n\nئەگەر ئەقڵت هەیە کاکە... \nئەتۆش هەر خۆت شێت‌کەی‌چاکە\n\nشێتی نەک هەر زەرەر نیە\nلەشێتی باشتر هەر نیە\n\nکێ ئەقڵی پارسەنگی دەوێ\nشت هەر وەگیر ئەو دەکەوێ\n\nلەوەش‌دا کێ دەم‌کا لۆمە\nئەویش هەر ئاواڵی خۆمە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "کوردوستان یان نەمان", "poem_description": "٦٥/١١/٢٨ - دەنگی کوردوستانی عیراق<br> کاروانی خەیاڵ، چاپی یەکەم، ١٣٦٤، لاپەڕەی ١٤٤-١٤٥", "poem_text": "سڵاو پێش مەرگەی قارەمان\nچاکترین رۆڵەی کوردوستان\n\nکوری نەبەزی نیشتمان\nسڵاو پێش مەرگەی قارەمان\n\nهەڵۆی خوێناوی سەربەردان\nپەرکوری رەوەزو زەردان\n\nپڵینگی سەرشاخ و هەردان\nپێش مەرگە جوان‌مێری مەردان\n\nکوری کوردی ئازاو دلێر\nهەستە راپەرە وەکو شێر\n\nلەکوردوستان ڕامێنە تێر\nوێران بو وڵاتی زەنوێر\n\nها، بروانە ئەو کیژۆڵە\nبرا گچکەکەی لە کۆڵە\n\nچۆن دژ داماوە لەوچۆڵە\nچەندە هەژارو کڵۆڵە\n\nئەو پێرە مێردی بێ تاوان\nروت‌و هەژارو سەرگەردان\n\nسەری‌ناوەتە سەر بەردان\nکێ ماڵی لێ‌کردوە وێران؟ \n\nدوژمن ئاغایە لەسەر تۆ\nماڵی‌تۆ دەخوا بەفیرۆ\n\nکێ‌ما نەگا بەمافی خۆ\nئێمە تاکەی دەستەو ئەژنۆ؟ \n\nئەو خاکە خاکی کوردیە\nخۆخاوەنی دیکەی نیە\n\nسەبەب بۆهێرشی وی‌چیە\nکوردوستانەو کورد خێویە\n\nشەری مە شەڕی ژیانە\nشەڕی باوەڕو ئیمانە\n\nلەگەڵ‌وەتەن‌دا پەیمانە\nیان کوردوستان یان نەمانە\n\nدوژمن لەهێرشت تاساوە\nقەڵای هومێدی روخاوە\n\nلە دەست‌و بەردت راماوە\nڕۆژی ڕەشی لەبەر چاوە\n\nلەکردەوەی ڕەنجە ڕۆیە\nمانی بەفێڵ و دهۆیە\n\nئەوگەف و گەرمە درۆیە\nلەرزی شەو نخونی تۆیە\n\nباخوێنی من و تۆ برا\nبڕژێ، سورکا دەشت و چیا\n\nیاقوتی ناو سەوزە گیا\nکوردوستان ڕەنگین‌تر ئەکا\n\nتابڕژێ خوێنی گەش و ئاڵ\nلەسەر کەویان دەبێتە خاڵ\n\nشین دەکا گوڵان سەری ساڵ\nدەیکەنە تەواف کوڕو کاڵ\n\nکاتێ کوردوستان بو ڕزگار\nهاتەدەر لەدەستی زۆردار\n\nکەس نەما بەدڵی خەم بار\nبو بەشایی دێهات‌و شار\n\nئەوسا بەرزکە ئاهەنگت\nگۆرانی‌و گاڵتەو جەفەنگت\n\nتاکیژو کوڕ بێن بەدەنگت\nماچ بکەن لولەی تفەنگت"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بەهاری کوردوستان", "poem_description": "شێخاڵی - بانەمەڕی ١٣٣٥ هەتاوی<br> کاروانی خەیاڵ، چاپی یەکەم، ١٣٦٤، لاپەڕەی ١٤٦-١٤٩<br> خالید حیسامی 'هێدی'، هەوارگەی غەزەڵ، لاپەڕە ٢٠ - ٢٣، بە کورتکراوی. <br> بەشێکی زۆری لەلایەن بەڕێزێکەوە بە ئای‌پی: ٥.٢١٨.٧١.٧٠ نووسراوە.", "poem_text": "چەند لە خونچەی بەربەیانی جوانە زەردە و پێکەنین\nبۆ نەمامی بەژنی تۆ سەد هێندە چۆپی و هەڵپەڕین\n\nدیمەنی شیرین و کۆڵمی سور و بەژنی ڕێک‌وپێک\nکەس تەماشای تۆی نەکرد وەک من کە نەیکوت ئافەرین\n\nگوێت لەمن بگرە گوڵم تاکوو بە کوردی پێت بڵێم: \nباسی کوردستانی گەورە یان بەهەشتی سەر زەمین\n\nلەشکری بای وەعدە هات و تەپڵی شادی گرتە دەس\nنایە بەر پێ شاخ و هەرد و کەویەبەفری هەڵدڕین\n\nئاوەچۆڕەی کەوتە بن، بەفری نواڵە و شیو و دۆڵ\nتک‌تکەی دەڕژێت و دەترووسکێ وەکوو دوڕڕی سەمین\n\nخاکەلێوە هات بە ئاڵای دەوڵەتی نەورۆزەوە\nدایکوتا پەرچەم لەسەر کوێستانێ وێنەی فاتحین\n\nهەوری پۆل‌پۆل و گەواڵی دان بە سەریەکدا شەماڵ\nجێگە تەنگ بوو، پێکی دادان پێچەوانە [١]  و ڕاستەقین [٢] \n\nکوێر و کەڕ سەرسامن، ئەو دەڕوانێ، ئەو گوێ هەڵدەخا\nیان شریخەی هەورە یان بەرقی بریسکە و تێک‌خوڕین\n\nخۆرنشین دەیدا بە سەر خۆیدا کە بۆ ڕۆژ هەڵنەهات\nڕۆژهەڵات دەیدا بە ئەژنۆیدا لە تاوی خۆڕنشین\n\nدایڕژاند باران بە خاکی کوردەواریدا چلۆن\nهەر وەکوو فرمێسەکانی من لە دووری تۆ گرین\n\nچیمەنی کردۆتە پایەندازی بووکی سەر چڵوک\nشەونمی کردۆتە گوارەی گوێی گوڵاڵەی سوور و شین\n\nبولبولی مەست هەڵوەدای یاقووتی ناو پیرۆزەیە\nدەردەداری عیشقە کەنگێ سەر دەنێتە سەر سەرین\n\nچۆن بنووسم من کە چۆن شللێر و بەیبون لێکدران؟ \nچۆنی تاریف کەم کە چۆن مەندۆک و بیزا تێک‌بەزین؟ \n\nتوولە ڕێواسی سەری هەڵدا، دڕی پەردەی حەیا\nناسک و تورت و سپی وەک قۆڵی یاری نازەنین\n\nبانەمەڕ هات و هەواری بۆ نشیمەن هەڵبژارد\nوەک لەسەر تەختی زومەوڕەددا ببێ سوڵتانی چین\n\nبۆ بەخێرهێنانی میوانی بەڕێزی هەردوبۆ\nچاوەڕێ وێستاوە داوێن پڕ لە لالەی عەنبەرین\n\nڕاپەڕی قومری سەری خونچەی پساند و خستیە پێی\nوەک کە شێوەی کوردەکانە گاووگەردوون سەربڕین\n\nبای شنە بۆ پێشوازی نەرم و هێدی کەوتە ڕێ\nزێڕوەشانی کرد سکەی بێ نەخشی پەلکی یاسەمین\n\nخێڵ ئەوە بارگەوبنەی هەڵبەست و گەورەی قافڵە\nکاروانی بردە سەرچاوەی ژیان و دابەزین\n\nوەک قەڵای ئەو عێلە بێ سەرهۆزی سەنگین و گران\nچادری هەڵداوە نۆ ئەستونەک و سێ لا بەرین\n\nلاوی شۆخ و شەنگە سەرگەرمی جلیت و تەقڵەیه\nبێریە باسکی هەڵدەکا دەڕوا بە قاقای پێکەنین\n\nلایە کاڕەی مێگەلی پاراو و نرکەی شەک‌بەران\nلای تری حیلەی کەحێلی تۆسن و ئەسپی بەزین\n\nزەمزەمەی جوتێرە، دەنگی لاوکە، گۆرانییە\nهەڵپەڕینە، داوەتە، شەکوایە، ئێخەدادڕین\n\nشوانە بلوێری وە ناڵین خستووە بەیتی کۆن دەکا\nکاکەمەم خۆی وای نەزانیوە هەواڵی خاتووزین\n\nگەرچی شیرینە بەسەرهاتی سیامەندیش دەڵێ: \nهەر لەپێناوی وەتەن سەربەرزئەکا هەڵ‌ئاوەسین\n\nیانی ئەو خاکە گەلێک لاوی لەدەس‌داون بەڵام\nحەیفە بۆغەیری شەهیدانی وەتەن گریان‌و شین\n\nتا بە چاوی خۆت ببینی هەرچی ئەوڕۆ لێی دوام\nدەستی من بگرە وەرە ئەی خۆشەویسەم با بچین\n\nناتەوێ کۆشکی بڵیند و بورج و قەسر و سەرسەرا\nئەستەڕ [٣]  و قەندیل [٤]  و سامڕەند [٥]  و سپی‌ڕێزت [٦]  کە دین\n\nزۆری پێ‌ناچێ کە ئەمن‌وتۆ بەکوێری دوژمنان\nپێکەوە سەربەست‌و ئازاد هەر لەناو گەل‌دا دەژین\n\nدەستی یەک دەگرین‌و وێکرا سەیری کوردوستان دەکەین\nئێمە کۆیلەی کوردەکانین وەک سیامەند نامرین\n\nهێندی من دیتم لەڕابوردوی ژیانم سوێرو تاڵ\nهەر بەڕزگاری وڵاتم دەکرێ ساڕێژی برین\n\nلەو بەهارە خۆشەدا، لەو شادیە پیرۆزەدا\nپێشکەشی بەژنی جوانی تۆ سڵاوی ئاگرین\n\n\n١. پێچەوانە: منفی\n٢. ڕاستەقین: مثبت. کارەبالەویک کەوتنی ئەودوەپیک‌دی. \n٣ و ٤ و ٥ و ٦. ئەستەڕ، قەندیل، سامڕەەند، سپی‌رێز: لەکوێستان وکێوە بەرزەکانی کوردوستانی ئەم‌دیوەو ئەودیون."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "نەورۆز", "poem_description": "خاکەلێوەی ١٣٤٥ی هەتاوی (٢١/٣/١٩٦٦ی. ز)<br> لە ئاهەنگی جێژنی نەورۆز لە گەڵاڵە خوێندرایەوە. <br> لەلایەن بەڕێزێکەوە بە ئای‌پی: ٨٣.١٢٠.٤٠.٤٥ نووسراوە. <br><a href='https: //t. me/kurdica' style='direction: ltr;display: inline-block;' target='_blank' rel='noopener noreferrer nofollow'>‎کوردیکا</a>", "poem_text": "جێژنی کۆن وساڵی تازەی کوردەواری هاتەوە\nهاتەوە ئاگری خەباتی ئەو گەلە خۆش کاتەوە\n\nهاتەوە جوانتر لە جاران، جێژنی کاوەی قارەمان\nشوێنەواری میدیا، باپیرەگەورەی کوردەکان\n\nهاتەوە بگرێتە باوەش کوردەواری سەرلەبەر\nهاتەوە نەورۆز و بۆ زستانە ئیتر چارەسەر\n\nجێژنی نەورۆزە وەتەن! وا کاتی پیرۆزبایی‌یە\nجێژنی لاو و کیژوکاڵی تۆیە، ڕۆژی شایی‌یە\n\nهەر هەڵاڵەی زەردە بۆنی دێ لە ڕێگەی دوورەوە\nهەر چڵووکی دارە زەردەی دێ بە خونچەی سوورەوە\n\nئەو گوڵاڵە ئاڵ و سوورە بولبولی سەرخۆش دەکا\nچەپڵەڕێزانێ لە زستان و قەلی ڕووڕەش دەکا\n\nتا شنەی هێدیی بەیان هات و هەناسەی کردەوە\nبەفری لاپاڵ و ترۆپکی شاخەکانی بردەوە\n\nزێوی ئاونگ بۆتە ملوانکەی ملی گیابەند و خاو\nهەر ترووسکەی دێ و دەلەرزێ، بای لە سەر بێ یا هەتاو\n\nبەرگی زستانی لە بەر خۆی داڕنی ئەوڕۆ زەوی\nنزم و بەرز و شیو و دۆڵ و ڕژد و هەوراز و نەوی\n\nتا لە نەورۆزدا خەڵاتی ساڵی تازە وەرگرێ\nژەنگی داماوی و هەژاری و مەینەتی خۆی لابەرێ\n\nمن بەڵێنت پێ ئەدەم ئەوڕۆ لە دەنگی کوردەوە\nئەو کوڕەی زنجیری یەخسیری لە ئەستۆ کردەوە\n\nدڵ کە ڕۆژ و شەو دەسووتێ، ئاگری تۆی تێبەربووە\nبۆیە پیاوانە لەگەڵتا مەرجی خوێنی بەستووە\n\nدڵنیا بە جێژنە پیرۆزەی دوای نەورۆزی من\nجێژنی ئازادی گەلە و سەرکەوتنی پیرۆزی من"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "ئاوات", "poem_description": "٢٥/١/١٣٦٥ی هەتاوی (مانگی ٣ی ١٩٨٦ی. ز)<br> ورمێ<br> لەلایەن بەڕێزێکەوە بە ئای‌پی: ٨٣.١٢٠.٤٠.٤٥ نووسراوە. <br><a href='https: //t. me/kurdica' style='direction: ltr;display: inline-block;' target='_blank' rel='noopener noreferrer nofollow'>@kurdica</a>", "poem_text": "ناسرەون هەست و خەیاڵ، ئەی خۆزگە من دێوانە بام\nخۆزگە دەست و پێم لە ناو زنجیری بایە و وا نەبام\n\nزولفی سەر شانت عەزیزم، کاتێ هاتی شانە کەی\nمن گوتم سەد خۆزگە دەنکی شانە بام و شا نەبام\n\nکەس وەک ئاوێنە بە وردی ناژمێرێ خاڵی ڕووت\nبۆیە ئاواتم بوو ئەو ئاوێنە بەستەزمانە بام\n\nشەو چەق‌وچۆی جووتێ بەی وام‌دەگرێ ڕۆژێ ڕەنگە من\nوا نەلەرزیبام لەسەر سینگی، ئەگەر لەرزانە بام\n\nنابێ ڕزگارم لە دانەی خاڵ و داوی کەزیەکەی\nمن کە دەمویست قەت لە گیری داو و دانەدا نەبام\n\nزەردەخەندەی لێوەکانت هەر هەناسێکی دەوێ\nئەو تەلەسمەم پێ‌نەدەشکا من کە وەک شەوبا نەبام \n\nتا پەرەنگ و پیاڵە وا لاجانگ و لێوت ماچ دەکەن\nمن دەڵێم قەیدی چ بوو خوایە یەکێ لەو دووانە بام\n\nکێ هەبوو وەک شەم بسووتێ بۆ منی شەیدا ئەگەر\nخۆم لە دەوری وی وەکوو پەروانە بێ‌پەروا نەبام\n\nشەو بوو، ئەو بوو، مەی بوو، بسکی باوەشێنی ڕووی دەکرد\nهەر منی بێچارە لەو ناوە دەبوو بێگانە بام\n\nخۆزگە بۆ ئەو پێنج و دوو ڕۆژەی ژیانی خۆم منیش\nهەر وەکوو «هێدی» مەلی تۆفانی بێ هێلانە بام\n\nماڵ و سەر ویستم بە جارێ وا فیدای تۆ کەم وەتەن\nئەوڕۆ چیرۆک بێ لە ناو گەلدا، سبەی ئەفسانە بام"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "ژوان", "poem_description": "١/١/١٣٦٦ی هەتاوی (مانگی ٣ی ١٩٧٨ی. ز)<br> کەرەج<br> لەلایەن بەڕێزێکەوە بە ئای‌پی: ٨٣.١٢٠.٤٠.٤٥ نووسراوە. <br><a href='https: //t. me/kurdica' style='direction: ltr;display: inline-block;' target='_blank' rel='noopener noreferrer nofollow'>@kurdica</a>", "poem_text": "ناڕژێ ئەسرینی من هێندە، ئەگەر دڵ داکەوێ\nماڵی دڵ وێران بێ، ماڵ‌وێرانی کردم، ناسرەوێ\n\nهێندە بێزارم، دەڵێم دڵ هەر لە سینە بێنمە دەر\nتا بزانێ من نەبێ، ئەو ئاگرە کەس نایەوێ\n\nباشە چاو تێبینە دەیڕێژێتە داوێنم، دەنا\nگەنجی فرمێسکم هەموو تێدا دەچوو لێرە و لەوێ\n\nبەژنی تۆ گەر سەروە، سایەی خۆت لەسەر من کەم مەکە\nڕووت ئەگەر ڕۆژە عەزیزم مەیگرە، با دەرکەوێ\n\nدەفتەرم پڕ کردەوە ئێستەش دەلیلی وام‌نییە\nفەرقی پێ‌دانێم لە بەینی خاڵی تۆ و خاڵی کەوێ\n\nگەر پەرەنگی گوارەکەت ئاوا نەلەرزێ لەو سەرە\nدەرفەتێ بۆ ماچ و کوڵمە گەزتنێ دەست ناکەوێ\n\nمن دەڵێم دڵ کۆرپەیە، با لای‌لایی بۆ بکەم\nئەو بە شیعری من کوڵی هەڵدەستێ، ئیتر ناخەوێ\n\nهەر دەبوو ڕۆژی هەوەڵ من دوو دڵم بێ و یەک زمان\nتا لە ماڵێک‌دا ئەڤین و ئاوەزم نەبنە هەوێ\n\nبسکەکانی تۆ گوڵم! لاجانگی تۆیان گرتووە\nبەو هەناسە ساردە خۆ من ئەو تەمەم پێ‌ناڕەوێ\n\nمن بە یادی تۆوە گۆشێک و خەیاڵێکم بەسە\nسووڕی ئەو چەرخە ئەگەر نەمخاتە گێژی گێژەوێ\n\nدوور لە خەڵکی دەس لە ئەستۆی یەک دەکەین ئەمن و خەیاڵ \nکەس ئیتر بەو ڕازە نازانێ کە من لەو چم دەوێ\n\nگەر بەڵێنم لێی بوێ دووبارە بۆ ژوانێکی‌تر\nپێم‌دەڵێ شەوگار درێژە کوێ بڵێی من دێمە وێ\n\nمن لە سایەی زولفی تۆوە ڕۆژی ڕووناکم نییە\nشیوەنم جا تازە کەڵکی چی هەیە نیوەشەوێ\n\nتۆ پەژارەی چیتە «هێدی» دڵنیابە چارەنووس\nچاوەڕێتە، ڕۆژێ هەردێ کوردەواری سەرکەوێ"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بزە", "poem_description": "لەلایەن بەڕێزێکەوە بە ئای‌پی: ٨٣.١٢٠.٤٠.٤٥ نووسراوە. <br><a href='https: //t. me/kurdica' style='direction: ltr;display: inline-block;' target='_blank' rel='noopener noreferrer nofollow'>@kurdica</a>", "poem_text": "نازانم بۆت لە چی بدوێم؟ \nهەروا لە شتی جوان دەگەڕێم\n\nلە مانگ، لە ڕۆژ، لە ئەستێرە\nلە شتی بەرچاو، لەوێ، لێرە\n\nهەرجێیە زەنوێر و بەرزە\nئەوی زۆر دڵگر و تەرزە\n\nلە وەنەوشەی تەڕی بەهار\nلە خونچەی سەر چڵووکی دار\n\nلە ترووسکەی ئاوی ئاوهەڵدێر\nلە وێنەی مانگی ناو ئەستێر\n\nلە ئاونگی سەر پەلکی شین\nکە بە شنەی با دێتە لەرین\n\nلە گوڵ، لە پێکەنینی گوڵ\nلە بولبول کە بۆی دێتە کوڵ\n\nلە هەنیەی سپی و قەتارە\nلە لاجانگ و ورشەی گوارە\n\nلە ڕووی ناسکی کچ کە بڕێ\nلە شەرمان سوور هەڵدەگەڕێ\n\nلەو مەمکەی لە ناو باخەڵدا\nهاتووە سەر لە کراسی هەڵدا\n\nلە نێوقەدی شل و نەرم\nنەرم‌وشلی باوەش گەرم\n\nلە ڕەشانگی پینەپینە\nکە کەو لێی دەکەونە چینە\n\nلە قەڕەنفڵی ناو پەرژین\nلە یاقووت، لە پیرۆزەی شین\n\nهەریەک چەشنێ جوانن لە لام\nجوانی تریش زۆرن بەڵام\n\nئەو خاڵەی لە کوڵمەی زێوت\nخلیسکا بۆ سووچی لێوت\n\nتۆ ئەو ئاوێنە ڕاگرە\nبە من، لە هەموان جوانترە\n\nترسم هەیە تێی ڕامێنی\nدەگەڵ بزەت بی‌بزوێنی\n\nدەغیلت بم، با هەر وا بێ\nنەوەک لەوێش تلاسابێ\n\nگوڵم! ئاوێنەکەت دانێ\nبزەی تۆ گەمەی نازانێ"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بۆ براکەم", "poem_description": "مهاباد، ١٣٤٤٫٠٤٫١٢ی هەتاوی (مانگی ٧ی ١٩٤٥ی زایینی)<br>لەلایەن بەڕێزێکەوە بە ئای‌پی: ٥.٢١٨.٢٠٥.١٦٨ نووسراوە.", "poem_text": "نامەیێکم پێگەیی هەر وەک گوڵاوی پەرچەمت\nوەسوەسەم کرد، ئەی خوا کەی دەم بنێمە ناو دەمت\nخۆزگە دەمزانی لە غوربەت کێیە بێ من هاودەمت\nخۆ دەزانی گیانە بۆ من ناکرێ تەرکی غەمت\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nوێنەکەت دەرمانی سەرجەرگی برینداری منە\nوەختی دڵتەنگی بەبێ تۆ هەر ئەوە یاری منە\nدیتنی، ڕووناکی بۆ دوو چاوی جۆباری منە\nتا کوو لێت دوورم عەزیزم شیوەنت کاری منە\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nنامە سەر دوو چاوی تەڕ وێنەت، لە پاش ماچ کردنی\nسەر دڵی شێواوی خۆمە، جێی لە پاش هەڵگرتنی\nشەمعی ڕووت بۆ من حەیاتی باقییە، هەڵکردنی\nوا لە دڵ هاڵاوی، بەخوا حەستەمە لابردنی\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nسەیری کوردستانی چۆل کەم یا تەمی کوێستانی دڵ\nداخی دووری تۆ بچێژم، یا غەمی هیزار لە مل\nئەی خەزانی غەم بڕۆ، با شین بێ باغم چڵ بە چڵ\nئەی فەلەک با بێ بەهارستانی من سێ چەپکەگوڵ\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nشێت و ماخولیای غەمی تۆم، گیانە من دێوانە نیم\nمەستی جامی مەیلی تۆم و ئەهلی نێو مەیخانە نیم\nڕاستە سووتانم بەڵام بێ‌شەمعە خۆ پەروانە نیم\nخاکی کوردستان دەڵێ پێت ڕۆڵە من وێرانە نیم\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nگیانەکەم پێت وا نەبێ شانۆی گەزاف و لافمە\nمەیلی تۆ نیشەی دڵی خەمدیو و سینەی سافمە\nهێرشی بەدخوییتە گەردون موکەنیزەی جافمە\nهەر شەوی هیجرانی تۆیە مەوریدی ئەوسافمە\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nدەردی دڵ بۆ کێ بەیان کەم، دڵ کە نالاوێتەوە\nئەو گڕووی گرتوویە چ بکەم بێ تۆ ژیر نابێتەوە\nبەفری بەفرانبارە، بێ بای وەعدە قەت ناچێتەوە\nئەی خوا کەنگێ عەزیزی ئەو دڵەی من دێتەوە\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nباوەڕی نایە بەژینم دڵ بەدەس جزیاتەوە\nخۆشە ڕۆح دەربێ و بەجارێ بیخەمە ژێر پاتەوە\nچونکە تەنیا هەر دڵێکە و سەد بەڵا دەیباتەوە\nچەرخی چەپگەرد لێم بەقینە دەست لە من ناکاتەوە\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nبولبول ئەر مەیلی سەفاتە، بێرە لای من لەحزەیەک\nنابێ بۆ ناڵین و سوتان قەت وەکوو من بەندەیەک\nمن بە بەندی نیشەدار و تۆش گوڵی سوور دەستەیەک\nتۆ ورینگەی شیعری ژێر و کەو، لە کۆتریش لەنجەیەک\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە\n\nگوێت لە بەندی ئاخرم بگرە، هەتا ڕوح ماوە پێم\nگەرچی ئاڵۆزە بەڵام بمبورە چون &#39;شێواوە&#39; لێم\nتا بە ڕووناکی چرای گۆنات دەبینم دەست و پێم\nسەر لەسەر ئێخەی خەمی تۆ پڕ بە کوردستان دەڵێم\n\nچاوەکانم بەسیە غوربەت بێرەوە\nچۆن بژیم من؟ تۆ لەوێ، من لێرەوە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بێ‌وەفایی", "poem_description": "هەولێر - گەڕەکی برایەتی خاکەلێوەی ١٣٧٤ی هەتاوی، ١٩٩٤٫٠٤٫٠٤ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣١٠و٣١١. <br>لەلایەن بەڕێزێکەوە بە ئای‌پی: ١٩٢.١٥.٤٦.١٠٨ نووسراوە.", "poem_text": "ئاشکرا ڕه‌نگی غه‌ریبی دیاره‌ لێره‌ پێمه‌وه‌\nئاخری به‌و ده‌رده‌وه‌ تێدا ده‌چم، ده‌توێمه‌وه‌\n\nهێند له‌ دووی کوردایه‌تی چووم، هێز و تینم لێ بڕا\nپێم له‌ دوو نایه‌ بڵێم هه‌نگاوی دی داوێمه‌وه‌\n\nتاوێ دڵ لێدانی تونده‌، تاوێ خوێنم هه‌ڵده‌چێ\nبه‌و زووانه‌ به‌و فه‌تا پیسانه‌وه‌ ده‌توڵێمه‌وه‌\n\nمن که‌ وه‌ک بولبول چریکه‌م کورده‌واری پڕ ده‌کرد\nئێسته‌ وه‌ک له‌گ له‌گ له‌ سه‌ر بێچووی شێعر ده‌ڕشێمه‌وه‌\n\nبوو به‌ پایه‌ و کاخی کێ گه‌رمین و کوێستان کردنم؟ ! \nهه‌ڵوه‌دای چم من؟ له‌ جێیه‌ک بۆچی ناگیرسێمه‌وه‌؟ \n\nئاو مەکە نێو ئاشی زۆرداری، پەشیمان دەبیەوە\nئەو وتە پەندێکە شیرین، بۆیە هەر دەیڵێمەوە\n\nڕۆژی ڕوون چووم بوومه‌ عه‌نته‌ر، بۆ یه‌کی دی هه‌ڵپه‌ڕیم\nئێسته‌ وه‌ک ڕێوی به‌ شه‌و بۆ سیرمه‌کۆن ده‌خولێمه‌وه‌\n\nخۆزگه‌ هه‌ر مردن هه‌با و ده‌ردی په‌شیمانی نه‌با\nدیزه‌ هه‌ر بۆیه‌ ده‌ڵێ: بشکێم و نه‌زرینگێمه‌وه‌\n\nچەند گوتم لەو ساز و فیکە خۆم ڕەها کەم، هەر نەبوو\nوەک گیای ویشک لەسەر ئەو پنجە هەر دەڕوێمەوە\n\nپشت به‌ یاری بێ‌به‌ڵێن وه‌ک &#39;هێدی&#39; نابه‌ستم ئیتر\nتازه‌ حاشا من له‌ په‌یمان و وه‌فا بدوێمه‌وه‌\n\nتا له‌ تۆ دوورم موکوریان، دڵ به‌ هیچ ناپشکوێ\nمن خراپ بووم، ئێوه‌ چاک بن، لێم گه‌ڕێن با بێمه‌وه‌"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "چاوەڕێ", "poem_description": "بەغدا- حەی ئەلقودس، ١٩٩٦٫١٢٫٢٠ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣٢١و٣٢٢. <br> لەلایەن بەڕێزێکەوە بە ئای‌پی ١٩٢.١٥.٤٦.١٠٨ نووسراوە.", "poem_text": "ڕازی من ون ناکرێ تازە هەتا دیدەم هەیە\nکار لە حاشا دەرچووە، دیدە ئەوەندەی نەم هەیە\n\nئای لە دەس دیدە و دڵی خۆم، چم بەسەر هات، ئەی چلۆن\nیان لە تای ئەودا دەلەرزم، یان مچوڕکی ئەم هەیە\n\nشێت هەیە ئاگای لە کاری خۆشەویستی هەر نییە\nئەو بە دێوانەم دەزانێ، من پەژارەی وەم هەیە\n\nماڵی ئاوا بێ ئەڤین چیرۆکی هیند لێ‌کەوتەوە\nلەیل و مەجنوونیش تەواو بێ، داستانی مەم هەیە\n\nخاڵ و لێوی چۆنە داخوا هێندە جووتن پێکەوە\nوەک بزانم وردە ڕازێکیان وەکوو هاودەم هەیە\n\nبادە نین واژەی من و تینووی ئەڤین وا مەست دەکەن\nهەر دەڵێی پەیمانە پەیوەندی لە گەڵ بەستەم هەیە\n\nمن خەمی خاڵێک دەخۆم، تەنیا ئەوەندە و هیچی تر\nلەو جیهانە گەورەدا هەر ئەو خەمە وردەم هەیە\n\nچاوەڕێ بووم چەند بە چەند بۆ دیتنی، ئەمما نەبوو\nئەو نەهات، یان هەر لەبەر چاوی من ئەوڕۆ تەم هەیە؟ \n\nشیعر و بادە، مەستی دێنن وەک یەک ئەمما سەیرە پێم\nبۆ لە سەرخۆشیی شێعردا، ‌هێندێ ڕەنگی خەم هەیە\n\nبێ‌وەفاییم گەرچی لێ دیوە بەڵام بەو حاڵەوە\nهێشتە هەر بۆ نازی وی، کڕیاری وەک من کەم هەیە\n\n&#39;هێدی&#39; بەڵگەی زۆرە بۆ هاوار و شینی نیوەشەو\nگەر پەڕی پەروانە سووتا، شاهیدی وەک شەم هەیە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "پەرێشانی", "poem_description": "هەولێر- گەڕەکی برایەتی، ١٩٩٥٫٠٣٫١٠ی زایینی، خاکەلێوەی ١٣٧٣ی هەتاوی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣٤٢. <br> لەلایەن بەڕێزێکەوە بە ئای‌پی ١٩٢.١٥.٤٦.١٠٨ نووسراوە.", "poem_text": "چاره‌ی خه‌می من مه‌ی نییه‌، مه‌یخانه‌‌ بڵێ چی؟ \nبه‌و ده‌رده‌وه‌ مه‌ی نامگرێ، په‌یمانه‌ بڵێ چی؟ \n\nپێم وا نییه‌ له‌و غه‌دره‌ له‌ فریام بکه‌وێ که‌س\nئه‌و دۆست بوو وه‌فای بۆم نه‌بوو، بێگانه‌ بڵێ چی؟ \n\nبسکت بده‌ ده‌س شانه، ‌ به‌ڵام چین مه‌خه‌ ئه‌برۆ\nزولفی تۆ شنه‌ تێکی‌ده‌دا، شانه‌ بڵێ چی؟ \n\nهه‌ر عاشقه، ‌ سووچیشی نه‌بێ، ده‌یخه‌نه‌ ئه‌ستۆی\nشه‌م ئاگری کردۆته‌وه‌، په‌روانه‌ بڵێ چی؟ \n\nتاوانی منه‌ ده‌ربه‌ده‌ری و ده‌ردی‌سه‌ری من\nمه‌ل خۆی سه‌ری خۆی هه‌ڵگرێ، هێلانه‌ بڵێ چی؟ \n\nشێتی قه‌دی تۆ شه‌رتی له‌گه‌ڵ چۆڵ و چیا بوو\nزانا بێ به‌ زنجیره‌وه‌، دێوانه‌ بڵێ چی؟ \n\nخاڵی تۆ به ‌په‌رژین و خه‌یاڵ ناسک و ساده‌\nبێچاره‌ لەناو ئه‌و هه‌موو پاوانه‌ بڵێ چی؟ \n\nچیرۆکی جوانی تۆ له‌ناو لاپه‌ڕ و دێڕا\nناگونجێ، ئیتر نووسه‌ری ئه‌فسانه‌ بڵێ چی؟ \n\nتاسه‌ی تۆ که‌ دامده‌گرێ، ده‌ڵێن: &#39;ئاخری خێر بێ! &#39;\n&#39;هێدی&#39; له‌گه‌ڵ ئه‌و کۆنه‌برینانه‌ بڵێ چی؟"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "فریو", "poem_description": "هەولێر- گەڕەکی ئەفسەران، ٢٠٠٠٫١٢٫٠٣ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣١٢. <br> لەلایەن بەڕێزێکەوە بە ئای‌پی ١٩٢.١٥.٤٦.١٠٨ نووسراوە.", "poem_text": "دڵ پەرێشان و به تاسەی تۆوه بیرم ماندووە\nمن به گۆشەی چاوی تۆ زۆر جار فریوم خواردووه\n\nهەر له ڕێی تۆدایه هەست و گەر نەبووبێ قاسیدیش\nمن به سروەی بای بەیانیدا پەیامم ناردووه\n\nوەختی هاتوە کەس ئیتر لەو عیشقه سەرکۆنەم نەکا\nتازه کاری من له ڕیسوایی و مەلامەت دەرچووه\n\nیەک دەڵێ خاڵه لە ڕوویدا، یەک دەڵێ پیرۆزەیه\nگەنجی وی بازاڕی گەرمه ماڵی من وێران بووه\n\nچاوی سەرچاوەی بەڵایه، فیتنەیه، ئاژاوەیه\nبۆ خەیاڵ شێواندن و دێوانه کردن جادووه\n\nچەند خەیاڵی من لە دەوری بەژنی وی دێت و دەچێ\nڕازەکەی ناردوومه پێیدا، هێشته نەیدرکاندووه\n\nیار بەڵێنی داوه پێم و دووره لێم جێژوانی کۆن\nچۆن لەوێ زۆر جار پەریی شێعرم له ئامێز گرتووه\n\nقەت له چاکەی من نەجاتی نابێ &#39;هێدی&#39; چونکه من\nبوومه کۆیلەی ئەو کەسەی ئەو هێنده خۆشی ویستووە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "گراوی", "poem_description": "هەولێر- گەڕەکی ئەفسەران، ١٩٩٩٫٠٦٫١٥ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣١٩. <br> لەلایەن بەڕێزێکەوە بە ئای‌پی ١٩٢.١٥.٤٦.١٠٨ نووسراوە.", "poem_text": "خۆشەویستی دەرد و ژانی بێ ژماری پێوەیە  \nمەینەتی چۆل و چیا ڕیسوایی شاری پێوەیە\n\nدوور دیارن ئەۆ کەسانەی عاشق و سەوداسەرن\nڕەنگ و ڕوویان مۆری غەدری ڕۆژگاری پێوەیە\n\nجێی وییە سەر هەر دوو دیدەم بۆیە هەر لایە دەچم\nدار و دیواریش دەبینم نەخشی یاری پێوەیە\n\nنەک نیگام سەر هەڵگرێ بۆ سەر گوڵی تر سەربەخۆ\nچاوی من لەجیاتی پێلوو، پەردەداری پێوەیە\n\nهەر لە بەژن و بسک و هەنیە و گەردنی، تا خاڵی ڕووی\nپاکی بەڵگەی قودرەتی پەروەردگاری پێوەیە\n\nنەمرێ وەستای گوارەکانت، بەو زریزەی ناسکەی\nشاهکاری کردوە هێندی وردەکاری پێوەیە\n\nسوور دەزانم لەو قەرارە ڕۆژێ فیتنە ساز دەبێ\nگەر دەبینم مانگی چاردە فێسی لاری پێوەیە\n\nئاشکرایە نازی گەر دەڕوا، ڕوانینی بەڵام\nچەند ئەوەندەی نازی ڕازی نادیاری پێوەیە\n\nشێعری من بۆنی گراویی لێ دێ، &#39;هێدی&#39; مەست دەکا\nجا کە خۆی بێ چی بەسەر دێ، سەد بەهاری پێوەیە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "گوڵی خوێناوی", "poem_description": "١٩٦٦/١/١٢ز - رادیۆ دەنگی کوردستانی عێراق - مانگی ١٠ی ١٣٤٤ی هەتاوی<br>کاروانی خەیاڵ، هێدی، چاپی دووەم ١٩٩٧ز، لاپەڕەی ١٨٠-١٨٢<br>کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣٠٣-٣٠٥. <br>نیوەی ئەم شێعرە لەلایەن بەڕێزێکەوە بە ئای‌پی ١٩٢.١٥.٤٦.١٠٨ نووسراوە..", "poem_text": "کۆڵمەت گەش و ڕووناکە، دەڵێی تیشکی هەتاوە\nجوان‌چاکی کراسێکە بە بەژنی تۆ براوە\n\nئاسک سڵە، نەک هێندی تۆ نەشمیل و ڕەزاسووک\nگوڵ پێدەکەنێ نەک وەکوو تۆ وا بە حەیاوە\n\nبسکت دەگەڵ ئەو ڕوومەتە تێکەڵ بووە هەر وەک\nباغی گوڵە پەڕژینی بە ڕەیحانە کراوە\n\nسەد حیکمەتی گەر خوێندبێ، نازانی بە دەردم\nهەر کەس بە گڕی ئاگری تۆ هەڵنەچزاوە\n\nجوانیت بەسە، بەرموورەکەی ئەستۆت بپسێنه\nمن کوردم، ئەزانم که له بەندی چ کراوە\n\nتا گواره له گوێت دێته لەرین، دێتەوە بیرم\nهەر لاوێ که لەو خاکه له سێداره دراوە\n\nهەر لالە کە دەیبینی وەکوو ڕوومەتت ئاڵە\nهەر خونچەیەکی خوێنی شەهیدێکە ڕژاوە\n\nهەرچی هەیه هەر باسی برۆ و بسک و خەت و خاڵ\nهەر بەینی من و تۆیه که کەس لێی نەدواوە\n\nهەر مەرجی من و تۆیە وەتەن ماوە وەکوو خۆی\nهەودایە وەتا من هەم و تۆ هەی نەپساوە\n\nسەیری کە لەدەست هەڵمەت و پارێزی کوڕی تۆ\nدوژمن لەهەمو لاوە چلۆن مێشکی پژاوە\n\nدەنگی کوڕی تۆ دوژمنی هێناوەتە لەرزین\nدەنگێ کە ئەڵێ‌ی هەورە بەسەر شاخ و چیاوە\n\nهاواری گەلی تۆ ئەوە دەرچو لە نهێنی\nئەو پەردە بە گوللەی کوڕە پێش مەرگە دڕاوە\n\nسەر کەوتنی تۆی دیوە وەتەن، دوژمنی ڕو ڕەش\nوا ڕۆژی ڕەشی هات و چرای ڕونی کوژاوە\n\nئەو جۆگەلە خوێنانە کە دەڕژێنە خڕو دۆڵ\nفرمێسکی کوڕی تۆ نی‌یە والێڵ و قوڕاوە\n\nخوێنی دڵی دوژمنتە وەتەن تاکو نەڵێن پێت\nتۆڵەی &#39;نەبی&#39; [١] یو &#39;عزت&#39; [٢] و&#39;میرە&#39; [٣] ی نەکراوە\n\nکاوانی [٤]  گوێ بگرە لەدەنگی گەلی ئازات\nسەر هەڵبڕە لەو خاکە ببینە چ کراوە\n\nتاوانی وەکو تۆی چوە پێش مەرگە کە ساتێ\nنەسرەوت و هەتا خوێنی نە ئەستاند، نەحەساوە\n\nتۆڵەی بەچی دەستێندرێ گەنجێکی وەکو تۆ\nتابن سەری ئاڵای گەلەکەی لێ نە چەقاوە\n\nئاڵا دەبێ جێ‌ی بن سەری تۆ بێ کە نەڵێ کەس\nئەو پەرچەمە ڕەنگینە بەخوێن ئاو نەدراوە\n\nشانازی ئەکا کورد کە لە مەیدانی خەباتا\nبارزانی قەڵای ئاسنی کوردی بە پەناوە\n\nبارزانی سەرۆکی مەزنی کۆمەڵی پارتی\nکوردێک کە هەتا هەبوە بەسەربەرزی ژیاوە\n\nئیلهامی لەوی وەردەگرێ پارتی خەباتگەر\nوا بۆ وەتەنی گیان و ڕوحی هیچە بەلاوە\n\nژەنڕاڵێ کە هەر ئەو تەمەنی پیرو جوانی\nداناوە لە ڕێ‌ی ئەو گەلەداو کۆڵی نەداوە\n\nئەی خۆش بی وەتەن بۆ کوڕی گرتوتە لە ئامێز\nئەی نەڕزێ دەسی تۆڵە ستێنت کوڕی کاوە\n\n\n١. نەبی سەر ئاسن بارزانی. \n٢. عزت عبدالعزیز ئامێدی. \n٣. میرۆ شێروکی بارزانی هەر سێکیان شەهید کراون عزت عبدالعزیز کە لە شۆڕشەکەی ساڵی ٤٥ بارزانیدا بەشدار بو دوایی حکومەتی بەغدا لە داری دا، ئەوانی‌تر لە شۆڕشی ١١ی ئەیلول دا لە جەبهە شەهید بون. \n٤. شەهید مەحمود کاوانی شەقڵاوەیی، لەجەبهە لە شۆڕشی ١١ی ئەیلولدا شەهید بوو."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بێ سنوور", "poem_description": "هەولێر- گەڕەکی ئەفسەران، ١٩٩٩٫٠٤٫١٥ی زایینی، ١٣٧٨٫٠١٫٢٤ی هەتاوی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٢٧١. <br> لەلایەن بەڕێزێکەوە بە ئای‌پی ٨٣.١٢١.١١.٢٣٨ نووسراوە.", "poem_text": "ئاهـ و ناڵەی دەردەداریمە لە سینەم سەر دەکا\nژانە هەڵناکا لەوێدا، ڕوو لە نێو دەفتەر دەکا\n\nدڵ بەڵا وای دەورە داوە خۆی زمانی ناگەڕێ\nدێ پەنا بۆ شیعری من دێنێ، خەمی پێ دەردەکا\n\nمن لە دەس ئازاری پیری لەو کەلاوە دەچمە دەر\nیادی گەنجی دێ لە سەحراش قوڕ بە ماڵم وەردەکا. \n\nماڵی خەم ئاوا کە چاوی لێمە، ئەوڕۆ ئەو نەبێ\nکێ لەسەر پەڕتووک و جەستە و بیری من سێبەر دەکا\n\nمن دەڵێم وا باشە تەفرەی تۆ سنوورێکی هەبێ\nبۆ من ئەو چیرۆکی ئاوی ژین و ئەسکەندەر دەکا\n\nڕازی هێند لێ ئاشکرا کردم خەیاڵم خستە بەند\nئەو لە گرتووخانەکەشدا هێشتە هاوار هەر دەکا\n\nسەر وەبەر کەس نایەنێ &#39;هێدی&#39;، بەڵام بۆی هەڵکەوێ\nچۆڕێ ئاوی دیدە دێنێ و سەر وەپێی ڕێبەر دەکا"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "گیرۆدە", "poem_description": "هەولێر- گەڕەکی ئەفسەران، ٢٠٠١٫٠٤٫٢١ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣٠٨. <br> لەلایەن بەڕێزێکەوە بە ئای‌پی ٨٣.١٢١.١١.٢٣٨ نووسراوە.", "poem_text": "کەی وتەی من وا بووە بێ یادی تۆ دەنگ داتەوە\nکێ هەیە وەک تۆ بە خاڵێ دەفتەرێ پڕ کاتەوە؟ ! \n\nدڵ دەڵێی شێوەی وەفاداری لە زولفت فێر بووە\nوا بە شێواوی سەری هێناوەتە ژێر پاتەوە\n\nکەس نەبوو بۆ ئاوی دیدەی من سنوورێک دابنێ\nتاکەی ئاخر هەر ئەمن بینووسم ئەو بیشواتەوە\n\nهەر لە سایەی شەونمی گۆنات کە دەڕژێ جاروبار\nخاڵی لێویشت لە ئاوی زمزمێ دەخواتەوە\n\nگەرچی مەیدانی بەترس و سامی زۆر دیوە خەیاڵ\nئەوڕۆ ئەو بێچارە خۆی بەندە بە یەک هەوداتەوە\n\nچەندی کردم بەڵکوو تەسویری بزەی تۆ هەڵگرم\nمن بە دووی واژێکی شیرن‌دام کە خەو دەمباتەوە\n\nدەردی سەرگەردانی هەر دەڕوا، دوایی هەر دێ خەم\nزۆری پـێناچێ دەبینی &#39;هێدی&#39; ڕۆژی هاتەوە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "پاوان", "poem_description": "هەولێر- گەڕەکی ئەفسەران، ٢٠٠١٫٠٣٫٠٥ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٣٢٠. <br> لەلایەن بەڕێزێکەوە بە ئای‌پی ٨٣.١٢١.١١.٢٣٨ نووسراوە.", "poem_text": "یار لە مال بێتە دەرێ جێژن و چراخان ئەوەیە\nببمە قوربانی لەبەر پێی، حەجی هاسان ئەوەیە\n\nگەنجی هەڵدایەوە سەر سینگ و بەرۆکی داخست\nشنەباش ڕیی نییە لێی تێپەڕێ، پاوان ئەوەیە\n\nلەرزوتای ماچێ منی کوشت و خەیاڵی ناشی\nچوو بەگژ پەرچەمیدا هاتەوە، شێوان ئەوەیە\n\nڕۆندکی دیدە ئەگەر تێپەڕی لە سنووری مژۆڵ\nڕوومەتی شوشت و ڕژا کۆشەوە، گریان ئەویە\n\nشەرتی دڵداری وەفاداریە، ئەڤینداری هەژار\nزوێڵەچەرمێکی هەبێ بەسیەتی، پەیمان ئەوەیە\n\nوێژەوانم دی هەموو وەک مەلەوانی دەریا\nلێوەشاوەی وی نەیانبوو وشەیەک، جوان ئەوەیە! \n\nبە قەڵای کۆن و لەمێژینە مەڵێ وێرانە\nخۆشەویستی لە دڵا گەر نەبوو وێران ئەوەیە\n\nئەوە گرتن نییە واژەی پەتی دەگرن دەستم\nسووچی هەنیەی وی کە فێس دەیگرێ، گیران ئەوەیە\n\nهۆش و بیر هەردوو لە دووی خاڵێ لە &#39;هێدی&#39; تۆران\nوەرە بیبینە بە تەنیایی! پەرێشان ئەوەیە"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "بە یادی محەمەدی ماملێ", "poem_description": "هەولێر- گەڕەکی ئەفسەران، ٢٠٠٠٫٠١٫٢٧ی زایینی. <br> کاروانی خەیاڵ، هێدی، چاپی ٢٠١٦، پێداچوونەوەی: ئاڕمان کەریمی، لاپەڕە ٢٨٨و٢٨٩. <br> لەلایەن بەڕێزێکەوە بە ئای‌پی ٨٣.١٢١.١١.٢٣٨ نووسراوە.", "poem_text": "لە دەستی چوو هونەرمەندێک موکوریان\nموکوریانی هەموو پێ کەوتە گریان\n\nبە یادی ماملێ هێشتە شەو و ڕۆژ\nدەرێژن ئاوی سوور و سوێر لە چاوان\n\nئیتر کیژان بەچی شایی بگێڕن\nلە مەڕدۆشین و سەرکانی و دەراوان\n\nئیتر ئەوجار لەناو کۆڕی شەوانە\nلە کێ بخوازن ئاهەنگێکی لاوان؟ ! \n\nهونەرمەند نامرێ، ئەمما هونەر مرد\nئەگەر ئەو دابڕا ناوی لە ناوان\n\nلە دووریی یەک ئەڤیندار گەر دەسووتان\nگڕێک بوو ماملێ دەیخستە هەناوان\n\nلە ناو دەریای هونەردا کێ بەدیی کرد\nمەلی وا پێ بە پەردە بۆ شەتاوان؟ ! \n\nئیتر کێ تازە وەک ئەو دادەڕێژێ\nلە چوارچێوەی ئەدەبدا بەند و باوان\n\nئەگەر ئەوجار بێ گیان داوێنە بەرپێی\nهەواداری (محەممەد) هێند دڵاوان"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "پایز", "poem_description": "١٩٦٥/١٢/٣ز<br> دەنگی کوردستانی عیراق<br> مانگی ٣ی ١٣٤٥ هەتاوی<br> کاروانی خەیاڵ، چاپی دوهەم: هەولێر، ساڵی ١٩٩٧ زاینی، لاپەڕەی ١٧٨-١٧٩", "poem_text": "پایزەو هەر بەکزەی باوە خەزەڵ هەڵدەوەرێ\nمەل لە هێلانە لە سەرمان سەری ناکاتە دەرێ\n\nشەختە بردویەتی دارو دەوەن و دەشت و زەوی\nتۆزی سیخواری لەسەر نیشتوە هەورازو نەوی\n\nزەردە لێ‌ی داوە لە دور ڕا دەتروسکێنێ سەهۆڵ\nشەونم و سەوزە گیا بونەتە فرمێسک و مژۆڵ\n\nسەری شێواوە دەناو هەورو تەمێ‌دا قەندیل  [١] \nگوڵی نێو باوەشی پەڕپەڕ بو، هەمو ڕۆیی بەدیل\n\nسەر دەسوڕێنێ کلوی بەفرو بە زریانەوە دێ\nدێ‌و لەسەر ویشکەڵ و پوشی گوڵی شەوبۆ دەکەوێ\n\nبەندو سەرمایەکی وایە کە زەوی ڕێک دەکوشێ\nدارو بەردو لق و پنچک هەمو لێک هەڵدەوەشێ\n\nخۆی دەپارێزی بەلەونێکی ئەوی زیندەوەرە\nجێ‌ی لەبەر ئاگرو ناو ژوورە ئەوی گیان لەبەرە\n\nغەیری پێش مەرگە کە هەر سەنگەرە جێ‌ی ڕۆژو شەوی\nسەنگەری گرتوە بردویە زراوی نەتەوی\n\nهێندی لێ شیرنە ڕاسان و شەڕو دەست و تفەنگ\nکوڕی گۆڕین دەیەوێ ڕێکی کوشێ سەنگەری تەنگ\n\nدەڵێ ئەی دوژمنی ناپاک ئەوە گۆیەو مەیدان\nئەبێ هەر قشڵەیەکت لێ بکەمە گردی سەیوان  [٢] \n\nمن کوڕی کوردم و سەودا سەری کوردستانم\nنی‌یە لام نرخی لە پێناوی وەتەن دا گیانم\n\nپڕ لە شانازی‌یە تا ئێستە هەمو دەفتەری من\nجەرگی دوژمن دەبڕێ ڕۆژی هەرا خەنجەری من\n\nبەفرو سەرما چی‌یە، سەد هێندە کە بڕژێتە سەرم\nنی‌یە باکم کە ئەمن گوللە لە باوەش دەگرم\n\nبەری من ناگرێ دوژمن بە گەف و تۆپ و تەشەر\nنابێ ڕزگاری لە چەنگم ئەجەلی گەیوەتە سەر\n\nشەرتە کردومە دەگەڵ دایکی وەتەن، یا دەمرم\nیان لە دوژمن هەقی فەوتاوی گەلم وەردەگرم\n\n\n١. قەندیل: کوێستانێکی گەورەیە لەودیو کە لەو شاخە لە هێندێ جێ چلەی هاوین ئاو ئەیبەستێ. \n٢. گردی سەیوان: لەشاری هەڵمەت و قوربانی سەلەیمانی‌یەو شوێنی ناشتنی گەلێک شەهیدە."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "من و ڕەقیب", "poem_description": "١٩٦٦/١/٣١ز<br> لەدەنگی کوردستانی عێراق خوێندرایەوە<br>کاروانی خەیاڵ، چاپی دوهەم: هەولێر، ساڵی ١٩٩٧ زاینی، لاپەڕەی ١٨٣-١٨٤", "poem_text": "ئەوە کاتی پەلامارە ڕەقیب بابێتە مەیدانێ\nئەوی ناپاک و ناحەز بو بە کوردوستانەکەم کوانێ\nهەتا نەی ئەنجنم، وردی نەکەم، ئەو شێتە نازانێ\nکوڕی کوردی بە تێن و تاقەتە وەک شێری نێو لانێ\nهەموی لە گیان و ماڵ ڕابردوە مەیلی نیشتمان نانێ\n\nئەگەر سەد ئەفسەری نازدارو سەرهەنگی بەنێوبانگە\nلەجێ‌ی سەر نێزەگەر هاڕەی فڕۆکەو نەعرەتەی تانگە\nلەلام هیچە فیشەکدانی بەری پێم خشڵی لا جانگە\nکە دیتی تاقە کوردێکی بەغیرەت دیارە لە ڕوانگە\nچەق و چۆدەی گرێ‌و دەگری بەتاو وەک ڕێژنی بارانێ\n\nلە ژێر چەنگم ڕەهانابێ ئەگەر سەد گیانی هێنابێ\nئەگەر کفنی دڕی بێ سەد کەڕەت، ئەوجار دەبێ ڕابێ\nلە جێ‌ی کفنی سپی گیانی لەنێو گێژاوی خوێن دابێ\nلەشی بێ ڕوح وەکو زریان ڕنوی بەفرانی هەل نابێ\nدەبێ هەڵچندرێ ئەو جار لە شیوو باسکی کوێستانی\n\nوەها نەخشی دڵی خەمدیوە مەیلی خاکی ڕەنگینم\nبەتۆفانی جەفا دانامرێ هاڵاوی ئاگرینم\nلەسەر سەفحەی دڵم جێ‌گیرە بۆتە دین و ئایینم\nوەتەن ئەی نیشتمانی خۆشم ئەی مەڵبەندی نەسرینم\nئەتۆی ئارامی دڵ بۆیە بەبێ تۆ ناگرێ سامانێ\n\nدەسەنگەردام و ناترسم دڵم پر تین و هێزدارە\nدەبێ بڕوا بەبەر پێما ئەگەر سوێسن، ئەگەر خارە\nلەلام زۆر خۆشترە کوژرانی ناو سەنگەر لە سێ دارە\nبەنوکی نێزەکەم جەرگی ڕەقیب وەک قەل لەسەر دارە\nنەشێواوم کوڕێک نیم کەس بڵێ بۆگەل لە ڕوح نانێ"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "فەوزیە", "poem_description": "ناوچەی باڵەک ١٩٦٧/٣/١٥ز، گوندی سایە<br> مانگی خاکەلێوی ١٣٤٦ی هەتاوی<br> کاروانی خەیاڵ، چاپی دوهەم: هەولێر، ساڵی ١٩٩٧ زاینی، لاپەڕەی ١٨٩-١٩٤", "poem_text": "وەرە سەر دەر کە وەکو مانگ لە سوێ\nگوڵەکەم تاوێ لەگەڵ من بدوێ\n\nوا لەڕێتا سەری سەر گەردانم\nچاو بە گریانەوە لێت دەڕوانم\n\nگیان پەپولێکە لە دەورو بەری تۆ\nوا گڕی گرتوە لەسایەی سەری تۆ\n\nدڵ بە ئاواتەوە هەر دێتەوە لات\nسەری داناوە لە ڕێ‌ی هات و نەهات\n\nوەرە سەیری من و ڕەنگی زەردم\nدەردی دووریت و هەناسەی سەردم\n\nلێک دەکەن ڕۆژی من و پرچی ڕەشت\nڕەنگی فرمێسکی من و کوڵمی گەشت\n\nزەردە زۆر کەوت و بەیان زۆر ئەنگوت\nبە هەناسەی شنە گوڵ زۆر پشکوت\n\nچاوی من هەرچی دەڕوی تۆ ڕاما\nلێوەکەت پێ نەکەنی‌و هەر واما\n\nجوتێ لیمۆ کە لەسەر سینگی تۆن\nویست و دڵخوازی منی تامەزرۆن\n\nچ بڵێم چەندە سروشت ئارەقی ڕشت\nتاوەها جوتێ مەمی تۆی داڕشت\n\nتەمەنت گەیوەتە چاردە بە خەیاڵ\nتازە زەرد هەڵ دەگەڕێ لیمۆی کاڵ\n\nشەم لەناو پەردەوە کز دەنوێنێ\nمەم لە بن ئێخەوە دڵ دەڕفێنێ\n\nجوتێ گۆی زێڕە بەچەند مانگ و ساڵ\nخڕی هەڵداوە لەسەر زێوی قاڵ\n\nسینگ و مەم تۆ بڵێ نەک زێڕو زێو\nزێڕو زێو کەی بوە وا نیشە بزێو\n\nبەدەم ئەو گۆیەوە دەنکێ یاقوت\nبەسەری لالەوە ما ئاگری ڕووت\n\nبە کزەی باوەکە لیمۆ دەوەرێ\nمەمی تۆ هەر بە هەناسێک دەلەرێ\n\nئەی &#39;مەهاباد&#39; ئەتۆ جێ‌ی شانازی\nپێ‌ی گەیاند باوەشی گەرمت قازی\n\nکۆرپەکانی تۆ لە خان و سەردار\nبەسەری بەرزەوە چونە سەردار\n\nنیە ژین نرخی لە پێناوی تۆ\nسەر بچێ‌و بەرزەوە بێ ناوی تۆ\n\nبەرزە جێت تۆ سەری کوردستانی\nلانی کار مامزی، جێ‌ی شێرانی\n\nدیمەنت چەشنێ دەبزوێنێ ئەوین\nگاڵتە بۆ کیژو کوڕی تۆن مەم و زین\n\nکوڕو کاڵی تۆ هەمو شۆخ و شەنگ\nکیژی چاومەست و خڕو نێو قەد تەنگ\n\nگەڕەکێکت هەیە &#39;مزگەوتی سور&#39;\nڕوح لەسەر وێ دەگەڕێ دوراو دور\n\nدەرک و بەر پەنجەرە، ژورو هەیوان\nحەوش و کۆڵان و قولینچک و سەربان\n\nسەر شەقام و چەم و پردو ڕێ باز\nپڕ لە پشتین شلی نەشمیل و بەناز\n\nگوڵی لێ شین بوە هەرچی دەتەوێ\nغەڵفی هێناوە تەڕو شلک و نوێ\n\nڕۆژ درەنگانێ دەمەو ئێوارە\nکیژو کاڵ دێنە سەر ئەو ڕوبارە\n\nگۆزە ئاو هەڵدەگرن، بازنە لە قۆڵ\nچەتری سەر کوڵمەیە برژانگ و مژۆڵ\n\nهەر گوڵینگی شەدە زۆر پڕ کارە\nدەلەرێ‌و دەستڕێ ژەنگی گوارە\n\nنایەڵێ خشڵی سەری هەڵگرێ ژەنگ\nزەردە دەرکەوت و تروسکەی دێ پەرەنگ\n\nدڵنیانین لە زمانی بە درۆ\nپێکەوە دێنە زمان چاوو برۆ\n\nمانگە شەو هات و لە دەرک و بانان\nکۆڕی دڵداری دەبەستن جوانان\n\nبسکەکانیان بە پشوی با دەشەتێ\nبۆنی خۆشی بە هاوادا دەڕەتێ\n\nدڵ دەلەرزێنێ شەوانی شەوە زەنگ\nدەنگی بەرموری کچی شۆخ و شەنگ\n\nنیە جێ‌یەک وەکو ئەو شارە لەلام\nهەرچی تێ‌ی دایە لەلام جوانە بەڵام\n\nگوڵی وەک تۆی نی‌یە پاک و ڕوسور\nلالەیو کەوتی‌یە &#39;ناوماڵی بلور&#39;\n\n&#39;فەوزیە&#39; تاقە گوڵی ناو شاری\nپەیکەری جوانی ئەتۆو گیانداری\n\n&#39;نوێژگە&#39; گەرچی لە پەنای ماڵەکەتە\nحەج بەڵام دەورو بەری خاڵەکەتە\n\nدەی شەماڵ تۆش وەرە خەم خۆری کۆن\nزۆری وەک من بە تەمای هاتنی تۆن\n\nبگە فریای دڵی پڕ لە خوێنم\nدەگڕێم ڕێم نی‌یە بیشی دوێنم\n\nبچۆلای‌و بڵێ بەو دەم قەندە\nئاگرت کردەوە لەو مەڵ بەندە\n\nهەر لە ڕۆژی هەوەڵی دەر بە دەریم\nعیشقی تۆش هۆیەکە بۆ کوێرەوەریم\n\nبەهەوای تۆوەیە دێ خورپە لە دڵ\nدڵ هەر ئی تۆیە هەتا دەیخەنە گڵ\n\nئەو دەمەم خۆشە کە تۆش لەولاوە\nکەزیەکانت بدەیە دەم باوە\n\nبا پەرێشانی بکا وەک دڵەکەم\nهەڵمژم لێرەوە بۆنی گوڵەکەم\n\nئەی مەهاباد بەخوام ئەسپاردی\nلێرە دڵ سارد بو منیش بۆم ناردی\n\nهاتەوە باوەشی گەرم و گوڕی تۆ\nهەڵوەدای ئاوو گڵی تۆن کوڕی تۆ\n\nهەرچی هەی تۆ گوڵی یان گوڵدانی\nئاوەدان بی، وەتەنی کوردانی"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "گاڵتەی جێژن (غەزەلی عیشقی!!)", "poem_description": "عێراق، گوندی سورەبان، جێژنی قوربانی ١٩٦٧ز<br> ١٣٤٦ی هەتاوی<br> کاروانی خەیاڵ، چاپی دووهەم: هەولێر، ساڵی ١٩٩٧ زاینی، لاپەڕەی ١٩٥-١٩٧", "poem_text": "جۆگەلەی خوێنە لەناو دیدەیی گریانمدا\nزۆر لە مێژە نی‌یە هیچ &#39;عانە&#39; لە گیرفانمدا\n\nهەر دەڵێ‌ی جەرگی منە لەت لەت و سورو کون کون\nئەو &#39;تەماتە&#39;ی هەڵی خست &#39;مێرێ&#39; لەسەربانمدا\n\nجگەرەی &#39;ڕۆزمەن&#39; ئەڵێن زۆرە بەڵام من نەمدی\nغەیری ئەو ڕۆژە لەناو باخەڵی میوانمدا\n\nتۆ کە &#39;جوجە&#39;ی وەرە ناو کاولی مەعدەم چ دەکەی\nلە سەرانگوێلک و تەویلەو، لەبن هەیوانمدا\n\nسەرم ئەسلەع بوە هەر چەشنی &#39;کدو&#39;و ئێستە نی‌یە\nدانەیەک ئەسپێ لەناو زولفی پەریشانمدا\n\nدوێنێ شەو هیچ نەبو بیخۆم و لەداخان نوستم\nلە خەوا دیم &#39;تەڕە پیواز&#39;ە لەنێو نانمدا\n\nمن کە دەمگوت نی‌یە &#39;شۆخێک&#39; کە دڵم بڕفێنێ\n&#39;گۆشت بزن&#39;هات و بە جارێک سەرو سامانمدا\n\n&#39;دۆستەکەم&#39; هات و گوتی ئێستە ووڵات چۆلە وەرە\nکە دەچم &#39;ماکەری موختارە&#39; [١]  &#39;لە جێ‌ژوانم&#39; دا\n\nمن لەلام وابو کە هەر &#39;گیپە&#39;یە ڕێ‌ی چارە کەچی\n&#39;ساوەریش&#39; چەشنی مەسیحایە لە دەرمانمدا\n\nهێندە بێ گۆشتم و تامەزرۆ هەزار جارم کرد\nفکری ئەو تۆزە چەقاڵتەی کە لە نێوڕانم دا\n\nچابو زوم زانی زگی هەڵنەدڕیم &#39;کاک... &#39;\n&#39;دەنکە مێوژ&#39;ێکی ڕەشی دیبو لە &#39;جزدان&#39;م دا  [٢] \n\n&#39;ڕانک و چۆغە&#39; شڕەکەی من کە بەسوری هاوین\nلەرزو تام لێ‌یە، ئەبێ چۆن بێ لە زستانم دا؟ \n\nهەمو کەس دەردی هەیە کاکە بەڵام دەردی من\nهەر گرانتر دەبێ وەک گوێلکێ لە پزدانم دا\n\nدەنگی &#39;ڕیخۆڵەمە&#39; شمشاڵ لە زگمدا چدەکا؟ \nئەوە &#39;ساز&#39;ێکە لەناو بەزمی فەقیرانمدا\n\nشیعرەکانم مەبە کاکە نەکو ڕۆژێک لەنەکاو\nتۆش بدەی کەوڵی &#39;خەزو&#39;و &#39;تورمە&#39; بەسەرشانم دا\n\n&#39;جێژنە&#39;یەو بۆنی کەباب دێ لەهەمو لایە منیش\nهەر &#39;کوڵۆی خوێ&#39;یە کە قرچەی دێ لەقەلیانم دا\n\nمام عەلی [٣]  خۆش بی ئەتۆو دەردو بەڵات هەرچی هەیە\nبالە &#39;نانی ڕەق&#39; و &#39;چای شیرنی&#39; بەیانانم دا\n\n\n١. موختار: کوێخا سجل. \n٢. جزدان: کیفی باخەڵ\n٣. عەلی عەجەم: نان و چێشتی لێ دەنا لەمەقەری سورەبان ئاشپەزبو."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "مەلا", "poem_description": "١ی مارس ١٩٦١ز<br> شێخاڵی، خاکەلێوەی ١٣٤٠ی هەتاوی<br> کاروانی خەیاڵ، چاپی دووهەم: هەولێر، ساڵی ١٩٩٧ زاینی، لاپەڕەی ١٩٨", "poem_text": "بەهارەو سورەگوڵ دایان گەمارۆ\nهەڵاڵەو نەستەڕەن شین بون لە ئاسۆ\n\nوەکو دەشتی خوتەن خەمڵیوە سەحرا\nلەبەر نازی شەقایق عەتری شەوبۆ\n\nسەفای ئەو کاتە گەرچی ئاشکرایە\nبەڵام تامی نی‌یە بۆمن بەبێ تۆ\n\nشەوی دیکە مەلایەک هاتە ئێرە\nکە قوربان حەزدەکەم من بێمە لای تۆ\n\nلە جێگای خۆم بەراتم سەد تەغارە\nفەقێشم هەربوە تا هەشت و تانۆ\n\nهەمو ساڵێش لە گوندی داویانمێ\nمەڕو مانگاو بزن بۆ ماست و بۆ دۆ\n\nبە ئاغای گوت مەبەستی خۆی کەم و زۆر\nئەویش گوێ‌ی دایە ئارام و لەسەر خۆ\n\nلە پاشان پێ‌ی گوت ئاغا وا دیارە\nکە ڕۆیین بۆ مەلایان بۆتە ئاهۆ\n\nکە نیتە ناتەواوی‌و نا گوزیری\nئەدی بۆچی دەڕۆی ئاخر مەلا بۆ\n\nتەواوی ژینی تۆ هەر هاتو چۆیە\nلە هەردوک لاوە بۆیە ڕایەڵ و پۆ\n\nنەما جێ‌یەک کەتۆ سەدجار نەچوبی\nگەورک و مەنگوڕو پیران و ئاکۆ\n\nهەقی نوێژێ لە ڕوتی وا ئەسێنی\nکە ئاگری پێوە نێ‌ی لێ‌ی نایە بۆ سۆ\n\nبەراتی چاک و قەدرو حورمەتی زۆر\nبڕۆ شوکرێ بکە دانیشە بیخۆ\n\nمەلا ڕۆیشت و بریا هەر نەبایەن\nمەلای واو شاعیری وەک من چەقەسرۆ"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "ڕزگاری", "poem_description": "١٩٦٨/٩/٩ز<br> زینوێ، عێراق<br> لە ئاهەنگی ١١ی ئەیلولی ١٩٦٨ لە گەڵاڵە خوێندرایەوە<br> مانگی خرمانانی ساڵی ١٣٤٧ی هەتاوی<br> کاروانی خەیاڵ، چاپی دووهەم: هەولێر، ساڵی ١٩٩٧ زاینی، لاپەڕەی ١٩٩-٢٠٢", "poem_text": "وەرە با ئاگری دڵ دابمرێ\nتاکەی ئاخر غەمی تۆ دام بگرێ؟ \n\nدڵ وەکو چاوی خەواڵوت داماو\nژین وەکو کەزیەکەت ئاڵۆزو بڵاو\n\nخۆشەویستیت لە دڵی دێوانە\nوەک خەزینێکە لەناو وێرانە\n\nدەس بدا دەست لە ژیان هەڵدەگرم\nبۆ بزێکت کە بەشادی بمرم\n\nخوێنی دەڕژێ کەسێ لێوت بمژێ\nسەیرە من تۆم نەدی خوێنم دەڕژێ\n\nتا فیدای تۆ نەبێ ژین یەکجاری\nتۆ وەدەس چۆن ئەکەوی ڕزگاری؟ \n\nبە کەمی مەگرە ژیانی بە ئەوین\nدە ئەوین دایە هەمو تامی ژین\n\nدیمەنت، هەردت، هەوارگەت، ئاوت\nئەو چیای سەر لەتەما شێواوت\n\nپۆلە ئاسک مەلی ئاوارە لە چۆڵ\nلاوی داخ بردە لەدەس دوژمنی زۆڵ\n\nکەویە بەفرت لەنواڵەی کوێستان\nدارو بەردت، هەموجێت، کوردوستان\n\nبانگ ئەکەن ئێمە ئەبێ سەربەست بین\nلەش ئەنێژین، ئەمرین، دەربەست نین\n\nنابەزین، ئێمە ژیان وەرئەگرین\nناسرەوین، ئێمە ئەبێ سەر بکەوین\n\nخائنت با لەتۆ ڕو وەرگێڕێ\nخۆی بەدەس دوژمنی تۆ بسپێرێ\n\nسەری شۆڕکا دژی تۆ تێ‌کۆشێ\nبۆبژیو خوێنی شەهید بفرۆشێ\n\nسەری پێ‌دەشت و دەمی کێو پارە\nسەر لەبەردان کوتێ ئەو پەتیارە\n\nبەرژەوەندی نەبێ، ویژدانی نەوێ\nنەسرەوێ ڕۆژو شەوێ دانەکەوێ\n\nچارەنوسی تۆ بخاتە ژێر پێ\nچارەنوسێک کە بەبێ ویش هەردێ\n\nتۆ بسوتێنی، بەمن پێ بکەنێ\nقوڵکە بۆ ناشتنی خۆی هەڵبکەنێ\n\nتۆ بەڵام هەر هەتە دواڕۆژی خۆش\nزۆر کوڕی دیت هەیە بۆتۆ بە پەرۆش\n\nکوڕی ئازا کە دەبەر تۆ دەمرێ\nڕێ‌ی هەمو فێڵێ لە بیژو دەگرێ\n\nلەمپەڕی تۆیە لە ڕۆژی تاڵی\nهاودەمی تۆیە دەمی خۆش حاڵی\n\nتێک دەدا کەندو کوڵۆو کۆسپی ڕێت\nجاشی ڕوڕەش دەکەوێتە بەر پێت\n\nگەلی تۆ کاتێ ئەتۆی دی داماو\nچاوی سەرچاوە بو، بۆ تۆ پڕ ئاو\n\nخێری بۆ لاوە بو شەڕ بۆتۆ بو\nزێڕی بۆ دوژمن و زەڕڕ بۆتۆ بو\n\nڕاپەڕی دەستی درێژ کرد بۆ چەک\nکیژ لەخۆی داڕنی گوارەو کرمەک\n\nهاتە ناو سەنگەری خۆ پاراستن\nکەوتە بەر ڕێژنی ئاگرو ئاسن\n\nبەرزی کرد پەرچەمی شۆڕش زانی\nتۆ بەخوێن دەست بکەوی هەرزانی\n\nوەکو تیرێ لە کەوانت دەرچو\nدەدڵی دوژمنەکانت ڕاچو\n\nسەر نەوی بو لەبەرت سەر بزوێن\nتەرمی ناپاکی وی ڕاماڵی خوێن\n\nڕۆژێ دێ تەم لە سەرانت بڕەوێ\nتیشکی ئازادی لە داوێن بکەوێ\n\nکوڕەکان بێن و لەدەستا گوڵی ئاڵ\nکیژەکان تێکەڵی کەن بسک و خاڵ\n\nلەبن ئاڵای تۆ هەمو دەس بگرین\nپاکی سارێژ بنەوە کۆنە برین\n\nدەنگ بەرز کاتەوە ڕۆڵەی دڵسۆز: \nنیشتمان، جێژنی کوڕانت پیرۆز"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "کاڵە", "poem_description": "١٩٧٠/٢/٢ز، ناوپردان، عێراق<br> ١٣٤٩ی هەتاوی<br> کاروانی خەیاڵ، چاپی دووهەم: هەولێر، ساڵی ١٩٩٧ زاینی، لاپەڕەی ٢٠٣-٢٠٥", "poem_text": "جوتێ کاڵەم هەبو ساڵێ لەچەرم\nتیسکن و تای یەک و ئەستورو گەرم\n\nسفت و بێ گنج و گرێ‌و لێک و لەبار\nشلک و بێ مەنفەزو بێ هەنگ [١]  و نەرم\n\nلوت قوت و پانیە بڵیندو ڕەنگ خۆش\nکەوڵی شێرێ بو لە ڕۆژی خەتەرم\n\nلێو بە گژ نیژو سەری پەنجەدار\nکوڕی گووەندو شەریکی چەپەرم [٢] \n\nسوک و بێ هەست و لە هاتو چۆدا\nخۆم بەوە هەستم ئەکرد بەختەوەرم\n\nلە چیاو ڕژدو هەڵەت چنگوڕکی\nگیر ئەکرد بێ ئەوە بێڵێ بلەرم\n\nبەن لەموی بزنی سپی‌و ڕەش تێکەڵ\nوەکو ئاوریشم ئەهاتە نەزەرم\n\nبەو بەنە گرژو درێژە دەم بەست\nهەر لە گوێزینگەوە! تاکو کەمەرم! \n\nکە لەپام توندم ئەکرد بۆ ڕێگە\nدڕک و داڵ حەددی چبو بێتە بەرم\n\nخەڵکی ئەو ناوە لەبەر قۆچاغی\nهەرچی ئەی دیم وەی ئەزانی تەتەرم\n\nدەرەوەی توکی وەکو مەخمەر بو\nناوەکەی لوس بو وەکو پێشە سەرم\n\nتا ئەوانم هەبو بێزم نەدەهات\nناوی هیچ چەکمەو پوتینێ بەرم\n\nوەختی ڕێگا وەکو پێڵاوێ لەپام\nکاتی خەو دەبوە سەرینێ لەسەرم\n\nڕوی نەبو چەکمە لەپا بێ بۆلام\nگەربهاتایە بە تەقیەو بە شەرم\n\nوەکو ئەو کاڵەیە نەم دی ئیتر\nئەو حەوت ساڵە کە من دەر بەدەرم\n\nشۆرشی کرد لەگەڵم خۆشم ئەویست\nنەک بڵێ‌ی من بە سروشت وا لەچەرم\n\nتا شە بەردێکی دڕو بەد فەڕو تیژ\nئەوی کون کردو لەتی کرد جگەرم\n\nئەو کە بەو جۆرە لەدەستم بۆوە\nڕۆژ بە ڕۆژ زۆر ئەبێ دەردو کەسەرم\n\nهەر لەبەر حورمەتی ئەو من پاش ئەو\nلە هەمو کاڵە ئیتر بێ خەبەرم\n\nشینی ئەو کاڵە تەواو ناکەم قەت\nسەد وەک ئەو نامە بمێنێ ئەسەرم\n\nهێشتە هەر بیری ئەکەم یادی بەخێر\nلێم جیابۆوە ڕەفیقی سەفەرم\n\n\n١. هەنگ: هێندێک جار لەسەر پشتی ڕەشەوڵاخ کونێک لە چەرمەکەدا ئەبێ‌و کرمی لێ دێتەدەر بەو کونە ئەڵێن هەنگ. \n٢. چەپەر: سەنگەر."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "گەزوڕبە", "poem_description": "عیراق، گوندی دێلزە، ١٩٧٢/٤/٤ز<br> مانگی ڕەزبەری ١٣٥١ی هەتاوی<br> کاروانی خەیاڵ، چاپی دووهەم: هەولێر، ساڵی ١٩٩٧ زاینی، لاپەڕەی ٢٠٨-٢١٢", "poem_text": "ئەڵێم ئەوجار ناوت بێنم\nئەوجار ئەڵێم بتناسێنم  [١] \n\nپەردە لە چڕو چاوت لادەم\nبەڵکو ئاوا بەنت بادەم\n\nکەوڵت ئاواژو کەمەوە\nسەری بەڕەی هەڵدەمەوە\n\nلە ڕابردوت لە ئاکارت\nلە سوێندی پارو پێرارت\n\nلە پەژارەو تێ‌گیراویت\nلە دامان و سەر سوڕماویت\n\nلە فێڵت لە لایی لاییت\nلە شوێنە ونکەو دولاییت\n\nلەو زەبرە کە پێ‌ی ئەتاسای\nمەرگی لە تەنیشت دا ئەنای\n\nدیسان ئەو بەنازەوە\nبە خۆت و دۆستی [٢] !! تازەوە\n\nبەرانبەرم خۆت ئەدوێنی\nمنی &#39;هێدی&#39;ش ئەبزوێنی\n\nخۆمن نە خەوتوم نە کاسم\nمن تۆش و ئەویش ئەناسم\n\nئەو دڵ ڕەشە دەس چڵکنە\nچیرۆکی وی لەلای منە  [٣] \n\nساڵانیش کەوا خۆت ئەنواند\nوەڕەزی خۆمان پێک دەشکاند\n\nبە نیوەڕۆو نیوە شەوێ\nکوێ حەستەم بو دەچوینە وێ\n\nسەر هەندرێن، زۆزک، سەفین\nسەر گۆیژەو پیرس و مەتین\n\nوابو تۆ بڕت نەدەکرد\nلەگەڵ من دەرت نەدەبرد\n\nلەبەر ئەوە بە ئەسپایی\nدەکشایەوە بۆ دەشتایی\n\nگۆڵمەزمان دەبردە دەشتێ\nلەوێش دەستم دەت گەیشتێ\n\nدەشێوای‌و پەستا پەستا\nهاوارت لەدو هەڵدەستا\n\nکوێرە ڕێ‌یەکت دەدی‌یەوە\nبەوێ‌دا خۆت دەدزی‌یەوە\n\nهەر لە چەنگم ڕزگار ئەبوی\nدەربەست سەرماو گەرما نەبوی\n\nدڕکی ڕێ بە پێتدا دەچو\nبەڵام تۆ لەلات هیچ نەبو\n\nئەگەر لەناو ئاگری سور بای\nپێت خۆش بو، هەر لەمن دوربای\n\nڕێگەت ئەبڕی بە شپڕێوی\nشەو ڕەویت ئەکرد وەک ڕێوی\n\nخۆت داویشتەوە ناو تەلار\nناو کۆشکی هەزار بە هەزار\n\nدەستت ئەکرد بە قسەی زل زل\nتاوانت نە دەگرتە مل\n\nدەست و پێوەندو موچە خۆر\nلە ڕەنگ و شکڵی جۆر بە جۆر\n\nدەستیان ئەکرد بە هاتو چۆ\nدڵسۆزی‌یان دەرئەبڕی بۆ تۆ\n\nدەستیان بۆ لە ئەستۆ دەدای\nدیسان پاڵیان پێوە دەنای: \n\n-خەمێکی زلە ئەو خەمە\nخوێنیان بخۆی هێشتا کەمە\n\nقوربان ئەو لە کوێ تۆ لە کوێ\nئەو چۆن لەگەڵ تۆی پێ دەکرێ\n\nسێ چوار کەسن بونە چەتە!!\nبچۆ بیان گرە فرسەتە\n\nسەر لەنوێ شانۆت پێک دێنا\nهەر چەکی هەت بو دەت هێنا\n\nهەر چەند خۆت تاقی کردەوە\nهەر دۆڕای‌و نەت بردەوە\n\nزۆرت یەخەی خۆت دادڕی\nچەک بیرو باوەڕی نەبڕی\n\nلە پاش ئەو هەمو چەوتی‌یە\nمن هیچم لە دڵدا نی‌یە\n\nمن کوڕێکی مەردو ڕەندم\nمن بە بەڵێنم پابەندم\n\nخۆم دەخوارەبا ناگرم\nبۆ لێ قەومانیش ئاگرم\n\nمن ئەڵێم باشی [٤]  بپێوە\nبەشداری تر بەشی پێوە\n\nبەشی خۆت هەڵگرە بۆخۆت\nهەتا تۆ ماوی بەسە بۆت\n\nبەشی منیش با ئی من بێ\nحەزناکەم بە خوێن ڕشتن بێ\n\nچ زستان بێ چ بەهار بێ\nئیشی هەردوک لامان دیاربێ\n\nلە دروێنەو وەردو شێوێ\nئیتر سەرمان لێ ناشێوێ\n\nیەکمان بۆ نیسک و نۆک چاندن\nیەک بۆ وشتر لەوەڕاندن\n\nئێمە کە ئاوماڵ بین نابێ\nشتی وامان لە ناودا بێ\n\nمن مارمێلکەم پێ خۆش نی‌یە!!\nبابۆتۆبێ قەیدی چی‌یە؟ \n\nلەسەر ئەو دەشتە نەرمەڕا\nلەسەر ئەو هەمو ڕەڵمەڕا\n\nحەیفە تۆ بەو قاچە جوانە\nبێ‌یە ناو ئەو بەردە ڵانە\n\nمن لێرە ئەی کەم بە هۆهۆ\nتۆش لەو خوارە وەرەو بچۆ\n\nتۆ دانەوێڵەش نە چێنی\nخۆ باشە مەشکێک ئاو دێنی\n\nدروێنەو پاراوی توتن\nبڕینەوەی خوری‌و بەرگن\n\nگێرەو شەن و بێڵ وەشاندن\nبەڵمی چەڵتوک هەڵتەکاندن\n\nهەموی خەمی من بەمەرجێ\nتۆش فەرمانی خۆت بێنیە جێ\n\nئازابی لە ڕاوی کولۆ\nنەهێڵی بێنە ناو پەمۆ\n\nئێمە پێکەوە تەبابین\nچاو لەدەستی هیچ کەس نابین  [٥] \n\nلەو هەلە کەڵک وەرگرە\nیەکیەتی شتێکی ترە\n\nوا ئیتر قەت وێک ناکەوین\nبۆ شایی‌و شین برا دەبین\n\nلە کەری شەیتان وەرە خوار\nبا دەس لەناو دەس نێین ئەوجار\n\n&#39;لێ‌لێ&#39;ی [٦]  من و &#39;یالەیل&#39;ی [٧]  تۆ\nبابگرن جێگای &#39;برا ڕۆ&#39;\n\nتۆش لەسەر پێ‌ودانی زوت\nهەرمشت و ماڵ دەکەی گەروت\n\nخۆت لە خواردنم هەڵ دەکەی\nدیارە چاوەڕێ‌ی هەل دەکەی\n\nهەر گوتم ئەوڕۆ نا سبەی\nتۆش پەی بە کارەسات دەبەی\n\nبەڵام ئەو ڕۆژە هەر نەهات\nئاوەز [٨]  ئەڵێ‌ی زیزە لەلات\n\nئەوی گەل ویستی تۆ نەت ویست\nچەندی من گوتم تۆ نەت بیست\n\nشیری چەورت هێند خواردەوە\nخۆت زگە ڕۆ فێر کردوە\n\nئێستاش چی ئەکەم تێر نابی\nبەڵام تاکەی ئەبێ وابی؟ \n\nخۆ کاکە گەروت ئاش نی‌یە\nپاروی زل ئاخر باش نی‌یە\n\nبێتو دەقوڕگت بمێنێ\nلەوانەیە بت خنکێنێ\n\nمن دڵسۆزی بو کردم بۆت\nلەوانەیە بت خنکێنێ\n\nمن دڵسۆزی بو کردم بۆت\nوەباڵی خۆت بە ئەستۆی خۆت\n\nلەسەر ئەو بیرو ڕا کۆنە\nکەمن باش ئەزانم چۆنە\n\nئەزانم ڕۆژێک لە ڕۆژان\nبرینت لێ دێتەوە ژان [٩] \n\nژانێک کە بێتو بتگرێ\nبەهیچ کەس چارەت ناکرێ\n\nجابۆیە گەر بەمن ئەکەی\nواباشە خۆت فریو نەدەی\n\nبە خۆت و قەمەی ژەنگاویی\nخۆت مەخە سەختی‌و تەنگاوی\n\nئیتر پێ لە ئاگر مەنێ\nبەو &#39;گەزوربە&#39;ت نادەنێ\n\n\n١. لە ئاخرو ئۆخری ئینتقال‌دا کە حکومەتی عێراق دوای بەیانی ١١ی ئازاری ١٩٧٠ دای نابو بۆ ئەوە کە حوکمی زاتی بۆ کوردستان تەنفیز بکا دەستی کرد بە مشاغبەو لە هێندێک شوێن ئاڵۆزی و ئیستفزازی ئەکردو لەگەڵ ڕوسیاش پەیمانی عەسکەری بەستبو دیار بو ئەیویست بەڵێنەکانی خۆی لەگەڵ شۆڕش بخاتە پشت گوێ شیعری &#39;گەزوبە&#39; بەوبۆنەوەیەو لە ڕادیۆی کوردستانی عیراق خوێندرایەوە: ١٩٧٤\n٢. حکومەتی عێراق بۆ ماوەی پازدە ساڵ پەیمانی نیزامی لەگەڵ ڕوسیا بەستوە. \n٣. یەکیەتی سۆویات ساڵی ٢٠ هەتا ١٣٢٤ی هەتاوی لە ئێران پشتێ کۆماری مەهابادی گرت و دوایی بەڵێنی نەفتیان پێداو پشتی بەردان و لە نەتیجەدا زۆر لە نیشتمان پەروەران لە سێدارە دران. \n٤. عیراق لە دو نەتەوەی کوردو عەرەب پێک هاتوە، کە کوردیش لەو ووڵاتەدا شوێنی دانیشتن و مافی ژیانی هەیە، کەس بۆی نی‌یە گوێ‌ی لێ باخنێ. \n٥. عیراق کە ووڵاتێکی دەوڵەمەندە بەهۆی دەرخستنی نەفتەکەیەوەو نفوسیشی کەمە لەبەر شەڕی کوردوستان وای لێ هاتبو پارەی لە کوێت و وڵاتە عەرەبی‌یەکانی خەلیج قەرز دەکرد کە مەسرەفی ئەو شەرە دابین بکا کە خۆیان بەسەر کوردیان دا سەپاندبو. \n٦. لێ‌لێ: گۆرانی فۆلکلۆری کوردە. \n٧. یالەیل: گۆرانی فۆلکلۆری عەرەبە. \n٨. ئاوەز: ئەقڵ، تێ‌گەیشتن. \n٩. حکومەت خۆی ئاڵۆزی‌و ئاژاوەی ئەناوە ئەی ویست شەڕ دەست پێ‌بکاتەوە، ئەویش بە پشتیوانی یەکیەتی‌ی سۆویات کە پەیمانی عەسکەری‌ی لەگەڵ بەستبوو چەکی ئەدایە."}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "نەخۆشی ژنان", "poem_description": "کەرەج، ١٣٥٨ی هەتاوی<br> ١٩٧٩ز<br> کاروانی خەیاڵ، چاپی دووهەم: هەولێر، ساڵی ١٩٩٧ زاینی، لاپەڕەی ٢١٣", "poem_text": "کابرایەک بۆ دەس نوێژ دەچو\nئیشی زۆر بە پەلەی هەبو\n\nپیرێژنێکی دی لە ڕێ‌دا\nئەویش ڕادەبرد بەوێ‌دا\n\nهەر چەند کە زۆریش تەنگاو بو\nچونکە پیرێژن ناسیاو بو\n\nناچار هەروا کە ڕادەبرد\nسەبرێک سەڵاوێکی لێ کرد\n\nڕاش نەوەستا لەسەر وەڵام\nپیرێژن یەخەی گرت بەڵام\n\nهاتە پێش گوتی ببورە\nبراکەم نەقڵی من دورە: \n\nدوکتور بە منی ئەسپاردوە\nمن تەرکی قسەم کردوە\n\nپێی گوتوم کە کەس بدوێنم\nبەرز ئەبێ پلەی خوێنم\n\nکز دەبێ ڕوناکی چاوم\nتێک دەچن دڵ و هەناوم\n\nدوای ئەوە سوار دەبێ پشوم\nدەکەونە ژان سینگ و گەروم\n\nژان لەسەرم بڕواتە دەر\nکۆخەڕەشەم دەگاتە سەر\n\nجا مەبەستم دڵی تۆیە\nمن ئەو دەردەم لێ‌یە بۆیە\n\nئەگەر کەسێک ڕووم تێ‌دەکا\nوەک تۆ سڵاوم لێ دەکا\n\nناوێرم خولاسەی کەلام\nبڵێم &#39;وە علیک السلام&#39;"}, {"poet": "خالید حیسامی", "poet_description": "['ناو : خالید حیسامی', 'ناسناوی ئەدەبی : هێدی', 'لەدایکبوون : ٢٦٢٦-٢٦٢٧ی کوردی، گوندی شێخاڵی سەر بە شاری بۆکانی ڕۆژھەڵاتی کوردستان', 'کۆچی دوایی : ٦ی خەزەڵوەری ٢٧١٦ی کوردی، ھەولێر', 'وێنە : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'http://www.rojikurd.net/chlay-hedi-shaeir/\\'>ڕۆژی کورد</a>', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' style=\\'font-size: inherit;\\' href=\\'https://ckb.wikipedia.org/wiki/ھێدی\\'>ویکیپیدیا</a>']", "book": "کاروانی خەیاڵ", "poem_title": "ورینگە", "poem_description": "نووسین: کەماڵ ڕەحمانی", "poem_text": "ھەر لە ڕێت کەوتم و نەمزانی لەبەرچی وایە\nڕۆژ نییە ڕووی تۆ، کەچی چاوی لەبەر ھەڵنایە\n\nلەشی نەرمت لە وشەی ناسک ئەگەر داڕێژم\nسەد ھەزار ھێندی وشەی تر ھەوەسی تێدایە\n\nنواندنی مەڕمەڕی سینەت لە کراسی تەنکا\nوەک لەرەی مانگی شەوی چاردە لەناو دەریایە\n\nسەر دەشێوێ لە خەیاڵ و لە من و، ھەڵبەستم\nبۆنی کەزیەی تۆ ئەگەر دێ بە کزەی شەوبایە\n\nخەمی من بۆیە لە ژێر سێبەری تۆدا دەڕەوێ\nپرچی تۆ پەرچەمە، باڵای تۆ وەکوو ئاڵایە\n\nمەم لە ئێخەت سەری ھەڵداوە ئەویش سەرتاپای\nچەق و چۆیە، تەزووە، لەرزە، مچوڕکە، تایە\n\nکە ھەنێت بسکی لەسەر لادەچێ، لالەی ڕووتە\nگەردنیشت ئەگە خاڵ لێبگەڕێ مینایە\n\nچاوی تۆ زۆر لە ئەوین ئەدوێ لەگەڵ من چ بکەم\nمەست ئەدرکێنێ قسە و، دوایە دەکا حاشایە\n\nدەمی عیسا وەکوو ئەفسانە لەلام وا بوو بەڵام\nکە بزەی تۆم دی منیش ھاتمە سەر ئەو بڕوایە\n\nحەز دەکەم قەت لەسەرت کەم نەبێ موویەک، چونکە\nھەیە پەیوەندی لەگەڵ ژینی من ئەو ھەودایە\n\nتا کراس دەخزێ لە سینگت مەمی تۆ دەکوشێ، بەڵام\nدزی خۆماڵییە، ناگیرێ بە ھیچ دەزگایە\n\nنییە وەک شیعری من ئەوڕۆ تەڕ و تێراو، ئیتر\nقەدی شلکی تۆ کە ھەڵبەستی خوایە، جیایە\n\nشەرم و، ئاوات و، نیاز و، ھەوەسی لێ دەڕژێ\nپەیکەری تۆ لە سەر و سینگ و کەمەر تا پایە\n\nھێندە شیرن ئەدوێم بۆ تۆ، لەناو بێشکە مەگەر\nدایە بەو شێوەیە بۆی کردبی لای لایە\n\nھێدی یادی دەمی تۆی پێ نەکرا، چارە چییە؟ \nخاڵەکە ھێندە بچووکە، بە خەیاڵا نایە"}]