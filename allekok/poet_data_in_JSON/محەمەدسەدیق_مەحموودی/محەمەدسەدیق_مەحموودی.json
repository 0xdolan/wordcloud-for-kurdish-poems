[{"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "ئەوە دیسان داخی گران", "poem_description": "", "poem_text": "هیوا وئاواتی سەربەستی، \nئەو هیوایەی هەڵیمژی\nتەم و مژی\nسووچی دڵی هەژارەکان... \nئەوا دیسان\nداخی گران\nبە ئاگری خۆپەرستی\nئەسووتێنرێ و\nبە سەر دڵی خاکەلێوەی خوێن ئاژنی\nکوردستانا\nئەتوێتەوە\n\n***\nچارەنووسی چەوساوەکانچەوساوە دڵ تاساوەکان\nوەکوو هاوارێکی پساو\nلەنێو گەرووی بڵێسەدا، \nبۆ ئێش، بۆ ئازار، \nتەنانەت\nبۆ مەرگێکی ڕەش\nباوەش\nئەگرێتەوە؛ \nگرشەی بزەی گەلاوێژی\nبەرزی ئەوین\nئەوینی ژین، \nهەوری چڵکن\nسەری بڕی و\nئێستا بەدەم گژەباوە\nبەرەو نەبوون\nئەشنێتەوە؛ \nگاشە بەردی ڕەشی خەفەت\nبەسەر لەشیا\nبە سەر لەشی سەربەهەشیا\nئەتلێتەوە! \nئەتلێتەوە! \n\n***\nبەڵام... بڵێی... ؟ بڵێی هەروا\nگڕی هیوا\nبڵێسە تووڕەکانی خۆی\nبخواتەوە و\nتاریکایی شەوەزەنگی\nپشوو هەڵبڕ\nبڕشیتەوە؟ \n\n***\nبڵێی هەروابیرە پڕش و بڵاوەکان\nلەنێو دەشتی بێ سنووری تەمی ژیان\nڕێبوارێکی ناشارەزای\nڕێ ون بوو بن؟ \nپەنجەی ڕەشی نامرادی\nئارەقی ماندوو بوونیان\nبسڕێتەوە؟"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "شاعیرێکی کوردەواری", "poem_description": "١٩٧٨ مەهاباد", "poem_text": "چل و یەک ساڵبەر لە ئێستا\nلە پاشبڵاغ لادێیەکی موکریانا\nلوێچێ هەست و\nمستی خەفەت\nتێکەڵ کران\nباش لێک دران\nکۆرپەیێکی لێ بەدی هات... \nکۆرپەی دایکی لێوبەباری و\nبابی داماوی هەژاری. \nئێستا ئەوە\nشاعیرێکە\nشاعیرێکی مات وکڕی\nدڵ پڕگڕی\nکوردەواری"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "قامووسی کورد", "poem_description": "", "poem_text": "تیشکی سەرنجمچەن ساڵان\nڕژاندە سەر\nدێڕەکانی «قامووسی کورد». \nئەیپشکنی، \nسەرپاکی ورد. \nوێڵ بوو بە دوای تەنیا وشەی\nگەلێ جوانی\n«یەکیەتی»دا. \nبەڵام داخی گران ئێستاش\nنەیدیتەوە و\nلەو گەڕانەی سوودی نەبرد."}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "مشکی نەترس", "poem_description": "", "poem_text": "بوو لە دێی ئێمە هەمارێکی بەریندار و دیواری لە مێژینەی بوو\nمیچی ڕەش بوو\nلە چ بوو دیواری؟ \nخاک وخۆڵێکی ڕەش وبەردی شین\nبوو لە ژێر گەورە هەمار\nچەندە داڵانی بە پێچ\nچەندە کۆڵانی بە سام\nخوار و خێچ\n\n***\nهەر کەلێنێک و کونێکپڕ لە مار و مێروو\nپڕ لە دووپشک و مشک\nمشکی وریا و زرنگ\nمشکی چالاک\nکە لە تاریکیدا\nبۆ بژیوێک و وەڕێ خستنی ژین\nهەڵدەبەزین\nجارێ بۆ ئەم کون و جارێ ئەو کون\nهەڵدەهاتن بە پەلە\nگەر بهاتبایە بە حاڵ\nخشپەیەک\nدەنگێک\n\n***\nبەچکە مشکێ هەبوو لەو تاقمەدالەڕ و لاواز، بەڵام\nلێبڕاو و ئازا\nوردە وردە لە کونی هاتە دەرێ\nدیتنی ڕووناکی و خۆر\nدیتنی دنیای ئازاد\nدیتنی زۆر خواردەمەنی خۆش، بۆندار\n\n***\nدایکی لاواز و لەڕیدایکی دڵ پڕخەفەتی\nبابی برسی و شەکەتی\nکەوتنە شوێنی بە غار\nئەی هاوار! \nئەی هاوار! \nنەچنە پێش ڕۆڵە، لەمەولاوە پتر\nلە پەنادایە پشیلەی خوێن مژ\nتاڵەیان ناوەتەوە\nتاقمی دژ، تاقمی دژ\n\n***\nڕوانییە دایکی و بابی ئەو کاتدی لە برسان و لە ترسان هەر دوو\nهەڵدەلەرزین وەکو بی\nوەکو بیی نێو خوڕی ئاو\nوەک کزەی بای گژەبا\nپێی هەڵێناوە، هەتا\nڕوو بەرەو خواردمەنی\nتێپەڕ بێ\nیا بدا گیانی لە دەست\nببڕێ لیزگەی تەمەنی، \nیا لە ژینێکی وەها ڕەش، دەربێ\nباب ودایکی لە خەفەت، \nلە کەساسی وپەستی، \nڕزگارکا\n\n***\nبابی نەڕڕاندی: نەڕۆی\nدایکی گوڕڕاندی: \nنەچی\nچون لە ڕێت دایە خەتەر\nخەتەری دەرد و بەڵا\nخەتەری مەرگ ونەمان\n\n***\nهاتەوە دوایە بڕێک، شل بو هەنگاوی\nبەڵام\nبیری لێ کردەوە باش\nدیسان، \nچوو بەرەو پێش و بەرەو پێشتر چوو\nکوتی برسیمە من و\nبابە، تۆش، چەشنی منی\nدایە، تۆش، هەر وەکو مەی\nهەر وەکوو ئێمە وەهان\nپاکی خزم و کەس و کار\nهەمو برسین و هەژار\nبا لە سەر ڕێم بێ تەڵە و\nبسوێ داسی مەرگ\nڕوو بەرەو خواردمەنی\nهەر ئەڕۆم\nناسرەوم\nتاکو مابێتم ئەمن\nهێزی لەش، خوێنی جەرگ\n\n***\nگوێی نەدا دایکی و ڕۆیگوێی نەدا بابی و ڕۆی\nڕوو بەرەو ئەو هەموو ئازووخە لە ناو\nدیوی هەمار\nگورج\nمەودای ئەبڕی\nلە نەکاو، دیتی لە سەر\nڕێگەکەیدا تەڵەیەک\nلەوێ ڕاما و کوتی: \nئێستەکانێ چ بکەم؟ \nچارە چییە؟ \nچوونە پێش چاترە یا پاشەکشە؟ \nنا، ئەڕۆم\nکوانێ پتر\nلەوە خۆ ڕائەگرم؟ \nڕادەیێکی هەیە خۆڕاگرتن\n\n***\nهەر ئەڕۆمهەر ئەخزم\nهەر بەرەو پێش ئەکشم\nبۆ بەرەوپیری بەڵا\nبا تێشدا چم\nناترسم\nمردن و ترس دوانەن، ئەمما\nتاقە جارێکە ئەم و ئەو زۆر جار. \nجا ئەگەر وایە ترس\nتاکو هەم شەرتە ئەمن ناترسم\nلە پشیلەی\nخوێن مژ\nگەرچی بۆ گرتنی من\nخۆی حەشاردابێ لە سووچی دیوار\n\n***\nباب و باپیر و کەسمترسەنۆک بوون و نەفام\nگشتیان بۆیە وەها\nسەریان ناوە بە برسێتێوە\nلە کونا\nتێداچوون\n\n***\nترس ئیتر لای منگەلێ بێ مانایە\nلە چ ترسان ئاخر؟ \nبۆ چی ترسان ئیتر؟ \nبەرەو ئامانج ئەکشم\nبا لە سەر ڕێشم\nداو بێ\nچاڵ بێ\nیا مەرگ\nلە ڕێگەی ئامانج، \nلادەبەم داو و تەڵە و\nتەڵە تێکئەشکێنم\nچون لە ڕێی ژینی منا\nکۆسپێکە\n\n***\nمشکە، کاتێ لێ بووردڕۆی و هێنای لە قولنچکێکی هەمار\nچڵەدارێکی وشک\nبە هەموو هێز و قەوەت\nدای لە تەپڵی سەری پانی تەڵە مشک\nتەڵە لەت لەت بوو\nهەل و دەرفەت بوو\nتەڵەکەی گرت و فڕێی دا بە پەلە\nڕۆی بەرەو پێش و بەرەو پێشتر چوو\nڕۆی و ڕۆی تا گەیییە دەرکی هەمار\nگەشەیە کەوتە دڵی\nنەشەیەک کەوتە سەری\nتلی لی لانی بوو\nچون بە ئامانجی گەیشت\n\n***\nدی پڕە ناوی هەمارلە هەچی دڵ بییەوێ\nتۆوی کاڵ، \nکاکڵی گوێز، \nبادام، \nنیسک وماش\n\n***\nڕانەوەستا، بە پەلەهەڵمەتی بردنە سەر\nزۆری خوارد\nزۆرتری خوارد\nپێش ئەوەی تێربێ زگی\nکەوتە بیر بابی کزی و\nدایکی لە برسا کەوتووی\nکەوتەوە بیری ئەوەی\nکە کەس و کاری هەموو\nبرسین، \nبێ تینن، \nبێ ژینن\n\n***\nکەوتە نێو جەرگی تەزوووەکو ژێ وێک هات\nکوتی جا چۆن دەبێ وا\nتێر بم ئەمن و کەس و کارم برسی؟ \nچووە بەر دەرکی کونێ\nکردی هاوار\nنەڕڕاندی: \nوەرنە دەر\nئەی کەس و کار\nداو لە سەر ڕێگە نەما\nتێک شکاوە تەڵە مشک\nئازادین\n\n***\nوەرن ئاسوودە پشوویێکی بدەنهەڵ مژن نەختێ\nلە هەوای ئازاد\nلەو هەموو نیعمەت ونازەی\nکە لە عەمبارایە\nتێر بخۆن\nجێژنە\nهەمو پیرۆز بووین\n\n***\nمشکەکان گشتی بە پۆلهاتنە دەر\nدڵخۆش بوون\nدڵشاد بوون\nخواردیان\nبردیان\nهەرچی لە عەمبارا بوو\n\n***\nئەو حەلەمشکی نەترس\nڕوو بە مشکانی تری هۆزی کوتی: \nموژدە بێ ئیدی نەما\nڕۆژگاری دیلی\nدەورەی زوڵم و ستەم\nڕۆیی ئەو دەورە کە وا\nدەستی بێداد و ستەم\nلە لەشی تاقمی بێ ئازاری مشک\nئاور بەردا\nبۆ ئەوەی سەیری بکا و |پێبکەنێ\n\n***\nستەم و زوڵمەی کە وامشکی کردوونەتە دز\nماڵ بڕو\nزیانی خورۆ\nمشک، ئەگەر لێی بگەڕێن\nنەیکوژن\nورکەنانێکی دەنێ\nناجوێ دەفتەری کەس\nنابڕێ قاقەز و هەنبانە و فەرش\n\n***\nچونکە دانانێ کەسێکبۆ ئەوەی مافی ژیان، \nهەموو بەدخواهی ئەون، \nدوژمنی ژینی ئەون، \nدڵ پڕی قینی ئەون، \nبۆیە بێچارە ئەویش\nهەرچی بەر دەستی کەوێ\nئەیخوا\nلێکی ئەدا\nوردی ئەکا\nئەی فڕێنێت و بەرەو کون ئەیبا\nئێمە لاوانی مشک\nدژی فێڵ و تەڵەکەین\nلێ بڕاوین ونەبەز\nنابەزین\nگەرچی یەخەشمان بگرێ\nدەستی بەڵا\nدژوای\n\n***\nبەچکە مشکم بەڵێ، ئەمما ئیترترسەنۆک نیم و لەکەس\nناترسم. \nناپرسم\nکە لە ڕێی ئامانجا\nزۆر مەترسی هەیە، یا نا\nترسەنۆک بابی منە، \nترسەنۆک دایکی منە، \nترسەنۆکن مشکان\nبۆ چی نەتبیستووە ئەڵێن: \nکە فڵانی لە فڵان\nزۆر ئەترسێ\nوەک مشک؟ \n\n***\nترسەنۆکی بووە، هۆیتێشکانی مشکان\nلەوەڕا تەمبێ بووم\nکە بترسم لە ترس\nهاتە بەر ڕێگەی ژینم مردن\nچوومە پێش\nخستمە دوور\nترس و لەرز\nڕا کردن\nچووم بەرەو پێش و بەرەو پێشتر چووم\nتا گەیشتم بە چڵۆکی ئامانج\nخۆم و مشکانی ترم\nلە مەرگ ڕزگار کرد\n\n***\nئەتۆش ئەی ڕۆڵەی ژیروەکو شێر وابە نە مشک\nوەکو شێر هەڵکوتە مەیدانی نەبەرد\nڕاپەڕە زوو\nبخە گیان و لەشی دێو\nنێو دڵی کێو\nلەرز و تەزوو\nدادڕە بەرگی ڕەشی چارەڕەشی\nلە سەر ئەندامی لەشی خۆت و\nلە سەر پەیکەری گەل\nتا لە دەستت نەچووە\nدەرفەت و هەل\n\n***\nڕۆڵە ئەی لاوی بەتینورد بەوە دوژمنی تۆ\nداوی لە سەر\nڕێگەتا ناوەتەوە\nفڕ و فێڵ و تەڵەکە\nکەلەپوورێکە لە بابانی کە بۆی\nماوەتەوە\nلا بدە خۆ لە قەفی\nنادیاریی داوی\nبادراوی ڕاوکەر\nتا بە ئازادی بژین\nتا بە سەربەرزی بژین. \n\n***\nئێستە ئەی ڕۆڵە ئەتۆتێدەگەی کێیە مشک؟ \nیا چییە داو و تەڵە و\nچ کەسێکە ڕاوکەر؟ \nبیر کەوە بیر\nکە بیر کردنەوەیەک\nچاترە بۆت\nلە هەزار ساڵ\nعیبادەت کردن."}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "ژوانی دڵداری", "poem_description": "", "poem_text": "خۆزگە بەو شەوەیتۆ و من بووین و خۆشی بوو\nئاسمان شاباشی\nئەستێرەی نێو کۆشێ بوو\nتریفەی مانگێ\nحەریری بەر لەشت بوو\nگەلاوێژ ورشەی\nلە بزەی چاوی گەشت بوو\nگوڵم، لە خۆشییا\nبەزم و بادەنۆشی بوو\nچاوت لە کاسەی\nگیانی من نازی دەڕژاند\nلێوم لە لێوت\nماچ لە دوای ماچی دەڕفاند\nسەرنجی چاوم\nتوند لە بەژنت هاڵابوو\nفریشتەی شادی\nئێمەی لە ژێر باڵا بوو\nژوانگەمان، وێنەی\nبەهەشتی خۆشی دەنواند"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "هەڵبڕینی هەناسەیەک", "poem_description": "", "poem_text": "خوشکی ژیر و خۆشەویستمبەقەت گیان\nبەقەت ژیان\nبەقەت دڵم\nبەقەت کوڵم\nبەقەت هەستم\nبەقەت وەستم\n\n***\nلەبیر ناچێ: پاش قریشکەی قەنناسەیەک\nهەڵبڕینی هەناسەیەک\nکڕنۆشی بردە بەر مەرگ\nخوێنی گەشت\nلەسەر لەشت\nبووبە بەرگ\n\n***\nبەڵام خوشکێ من دڵنیامئەگەر ژیام\nڕۆژێ دەبێ گڕی تۆڵە\nتۆ کوژی زۆل\nبکاتە خۆڵ."}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "ئەی خولە پیس", "poem_description": "", "poem_text": "ئەی خولە پیس، ئەی کەچەڵی لامەسەب\nکەللەکەری بێ هونەری بێ ئەدەب... \n\n\nبۆ چی بەبێ من دەچێ ئاوا دەکەی؟ \nڕۆژی هومێدم لە کەل ئاوا دەکەی\n\n\nبۆ چی دەچی لێم دەبییە کەیخودا\nکوانێ ئەتۆ پیاوی ئەوەی تۆخودا؟ \n\n\nکوا دەم و فڵچ و کوڕ و کاوێژی تۆ\nباس و قسە و ورتە و ڕاوێژی تۆ... \n\n\nبۆ منی وا خاک بە سەر کار ئەکا\nخۆشی دڵی دوژمنی من تار ئەکا؟ \n\n\nکوێری گولی پیسی گەڕۆڵی گڵاو\nئەی بەڕەڵا، خوێڕیلەیی قوون دڕاو... \n\n\nبێت و لە مەولاوە ببینم کە وا\nزۆر بە کەری دەردی دڵم کەی دەوا\n\n\nشەرتە وەها ڕابتەکێنم یەخەت\nتێک بشکێنم لە حەوا لەوح و خەت\n\n\nنێوی گڵاوت لەوێ بکوژێتەوە\nیەک کەڕەتە شوان و سەگت بێتەوە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "باشترین شاگرد", "poem_description": "", "poem_text": "تەمەنی گەنجی و نەشەی لاویم\nبە غەم و دەرد و ئاخەوە ڕابرد\n\n\nخول و سووڕی زەمانە تێناگەم\nلە منی دڵپەژاری بۆ واکرد؟ : \n\n\nخڕکە بەردی بەڵای پێدا دام\nهەرچی بەر دەستی هات زلە یا ورد\n\n\nئەو سەعاتەی کە هاڕەهاڕی سوور\nگڵی گڵگۆی لە سەر لەشم لابرد\n\n\nچ دەڵێ ڕۆژگار کە لێی پرسن: \nبۆ سەدیق وا ژیا و ئاوا مرد؟ !!\n\n\nگەرچی ژانی ژیان وناخۆشی\nبوون لە دەورووبەرم لە هەرلا گرد\n\n\nهێشتە شادم لە مەکتەبی ژینا\nپوختە بووم ئەمنی باشترین شاگرد"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "بزەی بەهار", "poem_description": "", "poem_text": "نیشتمانم، ئەی کوردستان... \nبارگە و بنەی لێنا زستان!!\n\n\nبەهاری جوانت هاتەوە\nبۆ کوردەکان، بەهاتەوە\n\n\nلە داوێنی چیا و هەردان... \nلە سەر نوچکەی شاخ و بەردان... \n\n\nلە گوێ خڕان و لاشیوان... \nڕەمزی ژیان بووە میوان\n\n***\n\nڕۆژی سەد جار دەفڕێ خەیاڵ\nبەرەو هەوری گەواڵ گەواڵ\n\n\nنیگای، دەگرێتە نێو باوەش\nلەوێوە، کوردستانی گەش\n\n\nلە دەم بەستێنی ڕووباران\nکوڕان دەکرێن گوڵاوباران\n\n\nپۆڵ پۆل کچان کۆمەڵ دەکەن\nئاور لە دڵاندا هەڵدەکەن\n\n***\n\nهەوریی هەور لە شان دەکەن\nتۆفانی نوور پەخشان دەکەن\n\n\nشایی دەگرن گەڕی شایی\nقوربانی بێ تەختی شایی\n\n***\n\nلەسەر نوواڵان ئەم کاتە\nسەرنج دیلی گوڵ و کاتە\n\n\nبۆنی هەڵاڵەیە و بەیبوون\nهەتوانی ناسۆری دەروون\n\n\nچیمەن کە دیتنی سەر زەوی... \nسەری بەهەشت دەکا نەوی... \n\n\nقاقا کوڵی گرت، لەوە ڕا\nکەوت و ڕەش و شین هەڵگەڕا\n\n***\n\nگزینگی ڕاپەڕیو لە خەو\nئەسڕێتەوە فرمێسکی شەو\n\n\nوەکوو پەیامی ڕزگاری\nبەخشینەوەی ژینە کاری\n\n***\n\nبۆ بزەی تۆ مانگی گوڵان\nکڕنۆش دەکەن گوڵی چڵان\n\n\nخۆش وەک کاتی گۆوەندانی\nدەڵێی مانگی ڕێبەندانی"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "بێ تۆ لەگەڵ نالییا", "poem_description": "", "poem_text": "عەقڵ وێڵ و گەڕۆکی هەردە، بێ تۆ\nلە سەر شووشەی هومێدم، گەردە بێ تۆ\n\n\nلە شادیی دام خەفەت وەک جەردە بێ تۆ\n«دەروونم پڕ کەباب و دەردە بێ تۆ\n\n\nدڵم گەرم و هەناسەم سەردە بێ تۆ»\n\n\nئەوینداری بە سۆزی با وەفاتم\nپەپوولەی دەوری گۆنای شەوچراتم\n\n\nبە بێ تۆگێژ و سەرگەردان و ماتم\n«خەریکی شەشدەری هات ونەهاتم\n\n\nخەلاسیم قەت نییە لەم نەردە بێ تۆ»\n\n\nغەمی دوریت ئەوەندەی تاو و تین دام\nبە مەرگی تۆ لە بەینی مەرگ و ژیندام\n\n\nلەنێو دەریای سروشکی ئاگریندام\n«لیباسم ماتەم و شینە، لە شیندام\n\n\nسروشکم سوورە ڕەنگم زەردە بێ تۆ»\n\n\nلەباری، نەرم و نۆڵی، ناسک ئەندام\nڕەوایە عاشقت ئاوایە ناکام؟ \n\n\nگرانە دەردی بێ تۆیی، وەرە لام\n«عەزیزم دڵڕەقە، من فەرد و تەنهام\n\n\nدەترسم بمکوژێ ئەم دەردە بێ تۆ»\n\n\nبە جێیە دڵ نەوەستێ ناڵەناڵی\nکە چاویش ڕۆڕژێ فرمێسکی ئاڵی\n\n\nگوڵم ئێستا سەدیق شێواوە حاڵی\n«بەبێ دیداری تۆ خۆ لاڵە ناڵی\n\n\nعەجەب هەستاوە ئەم چەن فەردە بێ تۆ»"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "بەهار", "poem_description": "", "poem_text": "کوردینە موژدە، ئەوە بەهار هات\nبزەی دێ لێوی ئامانج و ئاوات\n\n\nبە بەرگی گوڵان پۆشراوە سارا\nدەڵێی نۆ بووکە و لەبەریا خارا\n\n\nنێرگس دڵۆپی شەونم لە دەوری\nهەر دەڵێی چاوی دڵدارە و دەگری\n\n\nڕازاوە کێو و کەژ و چیا گشت\nبە نەخشی جوانی سەرپەنجەی سروشت\n\n\nگیان گەشێنەوە مێلاقەی سەر شاخ\nجەرگی وەنەوشەی ڕەش کردوە بە داخ\n\n\nئەوە وەنەوشە لەگەڵ هەڵاڵە\nبۆتاریفیان سوێسنە لاڵە! \n\n\nخوڕەی هەڵدێر و چڕە وگوڕەی چەم\nدادەڕنێ لە بەر دڵ بەرگی ماتەم\n\n\nبە گەشیی گوڵی شۆخ و شەنگی چڵ\nدڵی پڕتاسەی بولبول دێتە چڵ\n\n\nدەڕژێنێ نەغمەی هاژەی بەفراوان\nگرێی فرمێسکی شادی لە چاوان\n\n\nشەماڵ دێ وموژدەی«بەهار هات» دێنێ\nبەگوێی دەشت وچیای دا دەچرپێنێ\n\n\nبە شنەی شەماڵ و بە جریوەی مەل\nکەوتۆتە سەما گوڵاڵەی دەم کەل\n\n\nدەتروسکێ کانیی سەرلێژ و هەوراز\nلە پڕشنگێکی هەڵدەفڕێ سەد ڕاز"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "دمەتەقەی وەرزێر و ئاسنگەر", "poem_description": "", "poem_text": "وەرزێر: \n\nزەحمەت کێشێکی وەرزێرم\nگەرچی ئازا و بەکار فێرم... \n\n\nکە چی هەروا هەژار ماوم\nبەدبەخت و لێوبەبار ماوم\n\n\nڕەش و ڕووتێکی بێ بەرگم\nبێ ڕەنگ و ڕووم، تاپۆی مەرگم\n\n\nتەماشا چەن چارەڕەشم: \nچارەڕەشی بۆتە بەشم!!\n\n\nخۆم و ژن و کچ و کوڕم\nکوڕی خاوەن هێز و گوڕم\n\n\nدیلی دەستی چەوسانەوەین\nزۆرماندووی بێ حەسانەوەین\n\n\nهەرچۆڵ بڕین چەشنی کێوی\nئەو مردنە ژینە نێوی؟ \n\n\nهاوین گەرما دەمبرژێنێ\nلەگیانم ئارەق دەڕژێنێ\n\n\nقرچەقرچی لای نیوەڕۆ\nزامی جەرگم دێنێتە سۆ\n\n\nکاتی بەهار، دەمگریێنێ\nهەورێک فرمێسکی نەڕژێنێ\n\n\nبە ئاهەنگی خرمەی تەرزە\nبەندی دڵم دێتە لەرزە\n\n\nنەکا بکوتێ دەغڵ و دانم\nفڕبێ دیسان هەوڵ دانم\n\n\nجارێک غەمی کوێرووی ڕووڕەش\nلێم دەبێتە مۆتەی سەر لەش\n\n\nلەلایەکی غەمی پەڵە\nلایەکی دیش زەبری کەڵە\n\n\nهەر کام جۆرێ دەمتەزێنن\nگۆی فرمێسکم دەلەرزێنن\n\n\nپاش ئەو هەموو چەرمەسەرێم\nدوای ئەو کۆسپانەی دێتە ڕێم\n\n\nگەر وە گیر خەم کەمێ بەرهەم\nحەرامە لێم زۆری تا کەم\n\n\nهەر کەس چەشنێ تێدەکۆشێ\nتا ڕووتم کات و بمدۆشێ\n\n\nلەوانەی بۆ ڕووت کردنم\nبۆ تاڵان و ماڵ بردنم\n\n\nلێم چوونە نێو پەنای سەنگەر\nیەکیان ئەتۆی، تۆ ئاسنگەر\n\n\nساڵێ تەنیا بۆ یەک گاسن\nگاسن چیە؟ نەختێ ئاسن\n\n\nدەبەی زۆری دەسهاتی من\nبڵێی نەیە قەت هاتی من\n\n\nهەتا تۆڵەی خۆم بستێنم\nکلکی زۆردار بقرتێنم\n\nئاسنگەر: \n\nگوێ بگرە لێم برای وەرزێر\nبە دوو زگ برسی و بە زگێ تێر\n\n\nئەوەی منی سەربەهەش کرد\nیان تۆی لە ژیان بێ بەش کرد\n\n\nنە منم نە تۆ، نەتۆی نە من\nئەدی کێیە؟ تەنیا دوژمن\n\n\nدوژمنی تۆ و منی هەژار\nدوژمنی گەلمان: ئیستیعمار\n\n\nچارەی ئەو دەردە گەورە لام\nهەر ئەوەیە برای فەلام\n\n\nدەست لە دەست و تاقەت لەخوا\nبگرین ئەوەی حەقمان ئەخوا\n\n\nگورجوگۆڵ و بێ دەنگ و باس\nمن بە کوتک و ئەتۆش بە داس\n\n\nسەری لە لەش جوێ کەینەوە\nمێژووی ژیان نوێ کەینەوە\n\n\nئەو کاتە گەل ڕزگار ئەبێ\nجێژنی گەلی هەژار ئەبێ"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "دڵت مەگۆڕە", "poem_description": "", "poem_text": "ئەی دڵبەری شۆخ و شەنگ و ژیرم\nتاڵانکەری هۆش و هەست و بیرم\n\n\nکوانێ گوڵی من لەتاوی تۆیە\nوا زامی دڵم بە تاو و تۆیە\n\n\nتا دێیەوە بیر دڵۆپی چاوم\nدەتکێ لە دڵم دڵی شکاوم\n\n\nهی تینی ئەوینە دڵ گڕینە\nچاو ڕێژەری سەد گرێی گرینە\n\n\nدڵدارە هەژار و دووری ژارە\nهەر ژارە بەشی کەسی هەژارە\n\n\nگەرچی بە تەمەن بەهارە وەختم\nئەمما ڕەش و لەش بەبارە بەختم\n\n\nبێ وەی کە بگاتە گۆڕ خەزانم\nنیزیکە دەمی لە گۆڕ خزانم\n\n\nمرواریی چەمم لە گۆنە دەخشێ\nساکاریی ژیانی پێ دەنەخشێ\n\n\nچەخماخە ئەدا بزەم کە جارێ\nبۆهەوری ڕقت بەخوڕ دەبارێ؟ \n\n\nتۆ و کەزیەیی کاڵ وزوڵفی خاوت\nپڕشنگی بەتینی مەستی چاوت\n\n\nهەرگیز بە بزەم دڵت مەگۆڕە\nچۆن چەپکە گوڵێکی بانی گۆڕە\n\n\nتۆ خوا وەرەوە دەسا گوڵی گەش\nبۆ تۆی گوڵە ئاوەڵایە باوەش\n\n\nئازاری لە تۆبڕانە هۆیە\nجەرگم کە برینی وا لە سۆیە\n\n\nئەم خۆشییە ئاخۆ دێتە ڕێمان\nبشکێنێ تەلیسمی دڵ بڕی مان... \n\n\nماچی لە دەمت کە بەندی سپڵە\nپێم بەخشی بە کوێری چاوی سپڵە\n\n\nماڵ و دڵ و گیان و مان و ژینم\nقوربانی ئەتۆ دەکەم ئەوینم\n\n\nهەرچی هەمە با بچێ بە تاڵان\nبۆ داخی گرانی ژین بەتاڵان"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "دۆستی نەزان", "poem_description": "", "poem_text": "دەگێڕنەوە کە پیاوێ\nنەک پیرەمێردێ، لاوێ\n\n\nلاوێکی ئازا و نەبەز\nلە کار قەت نەبوو وەڕەز\n\n\nدەفەی سینگ و نێوشان پان\nمەچەک ئەستوور، پاڵەوان\n\n\nئازابوو زۆر بەکاربوو\nلە تەمبەڵی بێزار بوو\n\n\nهەرجارێکیش بە هەڵکەوت\nلە کارکردن نەدەسرەوت\n\n\nورچێکی بوو مل ئەستوور\nڕێک بوو لەشی خوار و ژوور\n\n\nورچە ئەوەن قەڵەو بوو\nگۆشتی لەشی پتەو بوو... \n\n\nلەهەیبەت و لە تەرزی\nشێری بەسام ئەلەرزی\n\n\nکاری ڕۆژ و شەوانی\nببوو بە پاسەوانی\n\n\nبۆخاوەنی بەکەڵکی\nلە زوڵم و زۆری خەڵکی\n\n\nلاوی قەت هەدانەدەر\nقارەمانی دەشت و دەر\n\n\nڕۆژێکی بۆ پشوو دان\nپاچ وبیڵی فڕێ دان\n\n\nچوو ڕاکشا لە سێبەر\nبەردێکی خستە بن سەر\n\n\nورچە کە خاوەنی خەوت\nچوو لە بەرامبەری کەوت\n\n\nئارەقی ڕووی دەستڕین\nمێشی دەخستە فڕین\n\n\nمێشێ لەڕووی نیشتبا\nژینی دەدا زوو بە با\n\n\nمێشێ بەڵام هات ونیشت\nگا لە سەری گا تەنیشت\n\n\nگا دەفڕی بۆ دەمی\nورچ کاری حەستەمی... \n\n\nببوو بە تێخوڕینی\nلەو مێشە بۆ فڕینی\n\n\nبەڵام مێشی کەللە شەق\nمێشی نەفامی ئەحمەق... \n\n\nمێشی لاساری بەدخوو\nهیچی بە گوێدا نەچوو\n\n\nورچە کە مێشی وا دی\nخاوەنی بێ نەوا دی\n\n\nبەردێکی هەڵگرت لە مێش\nوردەوردە چووە پێش\n\n\nبەردی بە توندی وەشاند\nمێشکی لاوەکەی پژاند\n\n\nشەربەتی مەرگی دایە\nدۆستی نەزان هەر وایە\n\n\nقەت پیاوی خاوەنی بیر\nپیاوی بە هۆش، پیاوی ژیر... \n\n\nناگرێ دۆستی نەزان\nچونکە بەڵای گیانە گیان"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "شیعر", "poem_description": "", "poem_text": "وەک فووی ڕووحی خوا، گیان وەبەرهێنێ\nپەیکەرەی هەست بێ\n\n\nئێلهام بزوێنی دڵی نەدوێنی\nئاڵۆز و پەست بێ\n\n***\n\nوەکوو تەوژمی گیان بێ لە نێو دڵ... \nهەربێت و بڕوا\n\n\nبەرەو ڕووی ئامانج دڵ بێنێتە چڵ\nبەتین کا بڕوا\n\n***\n\nلە ڕێی خەباتا وەک سەرچاوەی تاو\nمێشکی بپڕژێ\n\n\nدڵۆپی گەرمی پڕشنگی لەناو\nکۆمەڵا برژێ\n\n\nشیعر ئەبێ لەگەڵ خولی ڕۆژگار\nنوێ ببێتەوە\n\n\nتا نەغمەی لە ناو گشت مێشک و دەمار\nبزرینگێتەوە\n\n***\n\nببێتە تارای بووکی شەرمینی\nڕازاوەی ئاوات\n\n\nبووکێک کە زاوای دڵ پڕئەوینی\nبەختیار ئەکات\n\n***\n\nنوێنگە و دیاریی تەرزی ژیانی\nگەل و گورۆ بێ\n\n\nلە مێژووی ژینا بۆ دواڕۆژ کانی\nوەڵامی «بۆ؟» بێ\n\n\nمەبەست و واتای کورت بێ یا درێژ\nبەرز بێ، جوان بێ\n\n\nوەک ئاوی کانیی خیزەڵانی لێژ\nڕوون و ڕەوان بێ\n\n***\n\nئەنجا با خودای تەخت و بارەگای\nشیعر و سەلیقە\n\n\nبۆ بەختیاری و پیرۆزی بڕوای\nبدا لە تریقە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "شەونم", "poem_description": "", "poem_text": "لە ژێر سەردەمەی تاریکی شەوگار\nلە ناو جۆلانەی سەوزی گەڵای دار\n\n\nنوستبوو بۆ خۆی بێ خەم وخەفەت\nمەلۆتکەی جوانی شەونمی بەهار"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "شەوێکی ڕەش", "poem_description": "", "poem_text": "لەشی بێ گیانی زەردەی تاوی سەرکەل\nنرا گۆڕی کپی سام و سڕیی شەو\n\n\nخزا خامۆشیی هێلانەی کونی چاو\nبە ئەسپایی، بە بێ چرپە مەلی خەو\n\n***\n\nهەموو دنیا کڕ و بێ دەنگ و ماتە\nنیە دەنگێک لە هیچ عەرزێک و بەرزێ\n\n\nبە تەنیا بایە با، ئەگری و ئەناڵێ\nلەشی ڕووتی لەبەر سەرما ئەلەرزێ\n\n***\n\nبە ناڵە و شینی با دەریا خورۆشا\nلە تاوی دێتە خوار فرمێسکی چاوی\n\n\nلەسەر ڕووی گنجی داناوە: ئەنووسێ\nبنووسی قینی ئەو شیعری خەماوی\n\n***\n\nمنیش و بیر لە ڕابردوو لەگەڵ یەک\nلە خانوچکەی دڵم دا یەکتر ئەگرین\n\n\nلەپاش چەن پرسیار و چەن وەڵامێک\nئەمن بۆ ئەو، ئەویش هەر بۆ من ئەگرین\n\n***\n\nهەنیسکم وەک کوڵ و پڕ مەی گرینم\nلە تەنگایی گەرووی دڵما شکاوە\n\n\nبڕێکی هەر لەوێدا ما و بڕێکیش\nلەگەڵ ئەسرین لە داوێنم تکاوە\n\n***\n\nلەبەر پێی جەرگ و دڵ ڕاچوو پەلی خەم\nتلی گەردوون لە تیژیی ئەم پەلەی دام\n\n\nخەیاڵ ئاواڵی تەنیایی ژیانم\nلە گۆمی مەندی بێخۆیی مەلەی دام\n\n***\n\nمەرگ دەرگای ژیانێکی هەتا سەر\nبەرەو ڕووی پەیکەرەی گیانم کراوە\n\n\nئەڵێی بانگم ئەکا: ئاخۆ ئەزانی\nلە لەوحی خوا خەتی ژینت کڕاوە؟ \n\n***\n\nبەڵام نا نا، ئەوا پڕشنگی ڕۆژی-\nلە گوێن شیرێ سمی سینگی شەوی ڕەش\n\n\nقەلی شەو دای لە شەققەی باڵی تیژی\nفڕی لاچوو تەمی قورسی لە سەر لەش\n\n***\n\nژیان هەروا بووە و هەرواشە تاوێ\nبەجارێ لێخنە وکاتێ زوڵاڵە\n\n\nخەباتی ڕێی ژیان وا ئاگرێکە\nکە هەر بندەستە چیلەی، ژینی تاڵە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "لێرە هەڵدێم", "poem_description": "", "poem_text": "هەر لە داخی خزمی خوێڕی و ئاشنای کەر لێرە هەڵدێم\nنەک بە ڕەسمی ئێرەیی تا کاتی مەحشەر لێرە هەڵدیم\n\n\nتۆپ و تانەی هاووڵاتی وای بە سەرهێنام هەتاکوو\nشاری نامۆی بێ قەلەمندارە یەکسەر لێرە هەڵدێم\n\n\nکردیە پاییز بەهاریشم حەسوودی بێ هونەر، زوو... \nوەک گەڵای دەم گێژەڵووکەی بای خەزەڵوەر لێرە هەلدێم\n\n\nگەرچی ئێرە وەک بەهەشتە بۆ منێکی ئێرەیی کورد\nگەر بەهەشتیشم دەنێ هێشتا ئەمن هەر لێرە هەڵدێم\n\n\nلێ بڕابووم زۆر بەخێر بم بۆ وڵاتم، نەمدەزانی... \nدەمکەنە یەک تاقەداری وشک و بێ بەر، لێرە هەلدێم"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "مام ڕێوی", "poem_description": "", "poem_text": "ڕۆژێ مام ڕێوی خوداوەندی فێڵ\nدەگەڕا کۆنە هەوار وجێ خێڵ\n\n\nبۆ لەتێ سیرمە و چەرمی کاڵە\nبەرز ئەبوو لێیەوە گاڵە و ناڵە\n\n\nلە نەکاو چاوی تەماداری خۆی\nهەڵبڕی وهات لە دەروونی بۆ سۆی\n\n\nدی قەلێ، کۆنە دزی دنیا دیو\nڕێ بڕی ژینی بە هەوراز و نشیو\n\n\nوا لە سەر پۆپ و چڵۆکی سەر دار\nنیشتووە چەندە بە فیز وبە دەمار!!\n\n\nهەڵیگرتوە بە دنووک سەلکێ پەنیر\nچاوی چۆ تەپڵی سەری ڕێوی فەقیر\n\n\nخۆی بە خۆی کوت ئەرێ چبکەم لەقەلێ؟ \nچۆن وەدەس خەم لە قەل ئێستاکە هەلێ؟ \n\n\nچۆن بگەیێنمە پەنیرێ لەوسم؟ \nپێی بکووژێنمەوە ئاوری نەوسم؟ \n\n\nڕووی لە قەل کرد و کوتی ئەی شاقەل\nگورج و چالاکی بە باڵ و شاقەل\n\n\nئەی مەلی شۆخی بیابان و هەرد\nڕەنگ و ڕوو جوان وەکوو مینای بێ گەرد\n\n\nبابی مردوی تۆ خودا بیبەخشێ\nئێستەکەش دەنگی لە بن گوێم دەخشێ\n\n\nدەیچریکاند وەکو بازی کوێستان\nلە هەموو شایەرێ باجی دەستان\n\n\nخۆزگە تۆش هەر وەکو ئەو دەنگ خۆش بای\nژیر وپسپۆڕ و بەمێشک و هۆش بای!!\n\n\nقەل کە وەی بیست لە دەمی مام ڕێوی\nکوتی: شا ڕێوی!! بە کلکی خێوی\n\n\nپێم دەڵێ من وەکو بابم نابم\nکوانێ دەنگ خۆش بوو وەکوو من بابم؟ \n\n\nلێوی لێک کردەوە بۆ گۆرانی\nبە فریو داخی گران دۆڕانی\n\n\nکەوتە خوار سەلکە پەنیر هەر ئەو کات\nڕێوی گرتی بە دەمی و ڕۆی و هەڵات"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "نیشتمانم", "poem_description": "", "poem_text": "کوردستان، نیشتمانی خاوێنم\nشەو وڕۆژ پێتەوە دەڕاوێنم\n\n\nخۆشەویستیم کڕیوی، بۆ بایی\nپڕ لە گەوهەر کراوە داوێنم\n\n***\n\nبەر بەیانت بەیانی ئیمانە\nشەوەزەنگت پەنای ئامانە\n\n\nتەمی شاخانی ڕەش لە داخانت\nمەتەڵۆکەی ژیانی کوردانە\n\n***\n\nنیشتمان چاوەکانی قەندیلت\nدەگرین بۆکوڕانی وا دیلت... \n\n\nکە تۆ کەوتووی وەها، توانایان\nنیە دەستێ بنێنە ژێر پیلت\n\n***\n\nلەندە گوێی گرتووە لە بن ئاسمان\nدەڵێ پەریان دەکەن لەوێ باسمان\n\n\nکوردەکان ڕاپەڕن ئەگەر ئەمچەل\nپشتیوانە خودای هەموو ئاسمان\n\n***\n\nئاگری، کێوی تاسە تاساوت\nئاگریی ئاگرین وداماوت\n\n\nبانگ ئەکا لێت کە بەرز ئەبێ ڕۆژێ\nوەک بڵێسەی دەروونی من ناوت\n\n***\n\nلە چیای کوێستانی زەنوێرت\nخوڕەی ئاوی خوڕینک وهەڵدیرت\n\n\nهان ئەدەن بۆ خەبات و تێکۆشان\nلاوەکانی بوێر و نەبوێرت\n\n***\n\nکوڕە کوردیکی بێتە مەیدانێ\nسەر لە پێناوی نیشتمان دانێ... \n\n\nزیندووە هەر لە یادی مێژوودا\nبیری کەس مەیلی ئەو کوڕە نانێ\n\n***\n\nخەفەت وداخە ئاو گڵی شیعرم\nپڕگڕە بۆیە وا دڵی شیعرم\n\n\nنیشتمانم، فیدات منی شاعیر\nپێشکەشی تۆی دەکەم گوڵی شیعرم"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "نیونیگای دڵداری", "poem_description": "", "poem_text": "خوڕەی هەڵدێر، شمشاڵی شوان... \nبۆ شیعری جوان ئیلهامی خوان\n\n\nچەن بە سۆزن، چەن سیحراوین!!\nلایلایەن بۆ کۆرپەی ئەوین\n\n***\n\nوەختێ کە هات نەورۆزی لاو... \nزستانی خست لە بەندوباو\n\n\nئاسمان لە سوێی گوڵی گوڵشەن\nزامی جەرگی دێتە تەشەن\n\n***\n\nگەلاوێژی ئاسمانی شین\nبە پڕشنگی جوانی زێرین... \n\n\nبە زەردەی لێو، بە پێکەنین\nتین ئەخاتە دڵی ئەوین\n\n***\n\nدەمی بەیان شنەی شەماڵ\nدڵی بێ تین دێنێتە حاڵ\n\n\nوەنەوشەی کز لە نێو تەما\nئەخاتە ناو کۆڕی سەما\n\n***\n\nبە پشت پشتی قامکی سروشت، \nکاتێ کە خۆر پڕشنگی ڕشت... \n\n\nزەوی هەمووی چ دەشت چ کێو\nبزەی زێوینی دێتە لێو\n\n***\n\nبە ئاهەنگی هەوری بەهار\nفرمێسکی شادی دێتە خوار\n\n\nلەچاوی ئاسمانەوە\nبەموژدەیی ژیانەوە\n\n***\n\nباران زەوی دەخەمڵێنێ\nدەشتێ هەزار بەهەشت دێنێ\n\n\nخۆر، بەدیاری ئەدا بە کێو\nگوڵی بزەی گوڵدانی لێو\n\n***\n\nلەکێو وتەل، دەشت و چیا\nلەسەر پەڕەی گوڵ یا گیا... \n\n\nچەن نەخشینە و چەن جوان، ئاونگ\nکاتێ کە لێی ئەدا پڕشنگ!!\n\n***\n\nورشە و تریفەی مانگەشەو\nلە سووچی دڵ ئەدا پڕتەوە\n\n\nئەخاتە ناو ئاگری سوور\nتاسە، مەیل، هەست و شوعوور\n\n***\n\nئەوانە گشت ئەدان بە گیان\nژیان بەڵام کامیان... \n\n\nوەک نیونیگای هی دڵدارین\nئاوا لە ناخی دڵ کارین؟ !"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "نەورۆز", "poem_description": "", "poem_text": "لە خۆشیی تۆیە نەورۆز وا سروشت دونیا دەنەخشێنێ\nلەسەر چیمەن شەماڵی شۆخ بە ناز داوێنی دەخشێنێ\n\n\nخڕاو ڕێبواری نێو دەشت و چیایە و نێرگزی مەستیش\nدڵۆپی نیونیگای گەرمی لە کاسەی چاوی دەڕژێنێ\n\n\nبلۆقی ئاڵ و کەسکی شەونمی سەر بەرگی جوانی گوڵ\nسەرنج ئەتوێتەوە تێیدا و ناخی هەست ئەجووڵێنێ\n\n\nهەڵاڵە و سوێسنە هەر کامە جۆرێ گیان دەلاوێنن\nگوڵاڵەش کوانێ وەک ئەو شۆخ و شەنگێ، تاسە بارێنێ؟ ! \n\n\nگەزیزە لارولەنجەی دادەنێ پێی ناز لەنێو دڵدا\nلە کاتێکدا کە شانەی با، قژی زێڕینی دادێنێ\n\n\nچریکە و شۆقی سەرگۆنای گەشی سارا دڵی شۆخی... \nپەریی کۆشکی بەهەشتی خۆشی خوایی دادەخورپێنێ\n\n\nئەرێ نەورۆزی پیرۆز! تۆ مەگەر ئایەی خوداوەندی؟ \nکە هەر هاتی، لەنێو دڵدا ونیی غەم شوێنی نامێنێ\n\n\nنەشەی گەرموگوڕ و سۆزی خوڕەی هەڵدێری چۆماوت\nدەڵێی حەیران و سوارۆیە کە لاوێنێ دەلاوێنێ\n\n\nوەتەن، گیانم فیدای تۆ بێ و فیدای کوێستانی سەربەرزت\nکە شمشیری ترۆپکی شاخەکانی هەوری دادێنێ"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "نەهاتی", "poem_description": "", "poem_text": "ئەی نەشمیل، ئەی بلاوێنی دڵی تەنگم\nهەستی مەستیی لاوی تەزێن، شۆخ وشەنگم\n\n\nتاسە بزوێن، گوڵی گەشی باغی ژیانم\nئیلهام دەری شیعرم، نەغمەی تاری گیانم\n\n\nدوو چاو گێژاوی سەحراوی تەلیسماوی\nکوڵمە ڕنووی کەلی بەفرینی خوێناوی\n\n\nدزەی نیگا تاڵانکەری بیری دڵدار\nنوقمی دەریای هەستم، دەریای بن نادیار\n\n\nڕادەخوشێن ئەستێرەی فرمێسکی ئاڵ و سوور\nپرێسکەی ڕاز، بێ گەرد و جوان وەک کۆگای نوور\n\n\nچاوەڕوانتن بە ڕیز لەسەر ئاسۆی گۆنام\nئەی خواوەندی جوانی، توخوا چییە گونام؟ \n\n\nتا کەی دووریت دڵی تەنگم داخورپێنێ؟ \nلە سەرچاوەی چاوم ئەسرین بە خوڕ بێنێ\n\n\nپەیکی گورجی شەوگار بڕی هەناسەی سارد\nبە شوێن تۆدا ئەی گوڵی جوان چەن جارم نارد\n\n\nبەڵێ ناردم بەڵام گیانە هەر نەهاتی\nداخی گران!! ئەی بەختی ڕەش، هەی نەهاتی!"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "وەنەوشە و مێلاقە", "poem_description": "", "poem_text": "لە چیادا وەنەوشە، سەربەهەشە\nگوڵە مێلاقە، ڕەنگی سوور و گەشە\n\n\nئەم، لەبەر خوێنی لاوەکانە، ئەویش\nخەفەتی کوردی دیلی باری لەشە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "وەڵامی گڕهاوێژ", "poem_description": "", "poem_text": "کوڕە کوردێکی ڕووتەڵەی جل شڕ\nکزەڵۆک، لارەمل، پەشێو، دڵ پڕ\n\n\nکۆنە چۆغێکی وای لەبەردا بوو\nئەوەی لەو مابوو هەر دە هەودا بوو\n\n\nڕانکەکەی وەک دڵی لەت و پەت بوو\nچ بوو پشتێنەکەی؟ لەتێ پەت بوو\n\n\nمێزەرێکی لە سەر بوو شیتاڵی\nبەر ببۆوە. دەگەییە گیپاڵی\n\n\nدیم کە دانیشتبوو لە سەر چۆمێ\nچاوی گریاوی کردبۆ گۆمێ\n\n\nهەر هەناسەی کە هەڵدەکێشاوە\nشەمی ژینی گڕی دەلەرزاوە\n\n\nچوومە لای و کوتم ئەرێ کاکە\nبۆ چی وای؟ پێم بڵێی برام چاکە\n\n\nبەڵکوزامت بە مەڵحەمی تەگبیر\nچارەکەم خەم نەکا دڵت داگیر\n\n\nلێی ڕوانیم بە چاوی پڕفرمێسک\nلەشمی سووتاند هەتا وەکوو سەر ئێسک\n\n\nدای وڵامێ، وڵامی گڕهاوێژ\nبنکەیی مەینەت و خەفەت داڕێژ\n\n\nبۆ چی نەگریم وچۆن نەبارێنم؟ \nبۆ لەخوێن گوڵ نەڕێژمە داوێنم؟ \n\n\nبۆدەبێ کورد لە خۆشی بێ بەش بێ؟ ..\nژینی وا تاڵ و ڕۆژی وا ڕەش بێ؟ \n\n\nبەشی هەر ڕووتی و هەژاری بێ\nگیانی یەخسیری لێوبەباری بێ؟ \n\n\nکۆیلەتیی کورد بە دەستی دوژمنی پیس\nبۆتە قاو، چەشنی کفرەکەی ئیبلیس\n\n\nکامە ئیبلیس؟ ئەوەی کە ئیستعمار\nلە کەڵەک بازیا دەکا بۆی دار\n\n\nکورد نەترساوە قەت لە زەبر و زەنگ\nبۆ چی دانیشتووە ئەدی بێ دەنگ؟ \n\n\nبۆ تەکانێکی وا لە خۆ نادا... \nمەچەکی خوێنمژانی کورد با دا\n\n\nورگیان هەڵدڕێ بە خەنجەری کورد\nجەرگ و دڵیان بئەنجنێ ورد ورد\n\n\nپێکەنیم و کوتم برام دەگری؟ \nیا چیا و چڕ لە دوژمنان دەگری؟ \n\n\nکاکی چەوساوە بۆ چی نازانی؟ \nدەردی مە ڕاپەڕینە دەرمانی\n\n\nکوا بە خوێناوی خۆڕ لە چاو ڕشتن... \nیا دوو ئەژنۆ لە باوەش ئاویشتن... \n\n\nگەش دەبێ بۆ گەلت گوڵی شادی\nیا بزەی دێتە لێوی ئازادی؟ \n\n\nڕاپەڕە هاتەوە دەمی تۆڵە\nمێشکی دوژمن دەکەینە پرپۆڵە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "ڕێڕەوی ژیان", "poem_description": "", "poem_text": "ئەبێ بنیادەمی ژیر\nبنیادەمی خاوەن بیر\n\n\nئافرەت و پیاو، لاو و پیر\nگوێ شل نەکا بۆ تەقدیر\n\n\nبە بێ مەترسی و ئەندێش\nئەبێ بڕوا بەرەو پێش\n\n***\n\nئینسان چونکە ئینسانە\nئەرکی شانی گرانە\n\n\nڕێی ژینی پڕ لە ژانە\nئەبێ بڕوا مەردانە... \n\n\nببڕێ ڕێگەی ئامانجی\nتادەسکەوێ قازانجی\n\n***\n\nخوو مەگرە قەت بە پەستی\nلە تێکۆشین نەوەستی\n\n\nمەردە ئەوەی کە بەستی\nبە سەرکەوتەوە هەستی\n\n\nسەرکەوت بۆ نیشتمانی\nبۆ کۆمەڵی ئینسانی\n\n***\n\nمەخزە قەراغ و گۆشە\nئەم فکرە ژێری بۆشە\n\n\nوتەی بە مێشک وهۆشە: \nمردن بۆ ژیان خۆشە\n\n\nژینی بە پەستی، گیانە\nمەرگە، نێوی ژیانە\n\n***\n\nبە تین کە بیر و بڕوات\nلابەرە کۆسپی ژێر پات\n\n\nبڕازێنەوە ئەو کات\nنۆبووکی جوانی ئاوات\n\n\nئاواتی ڕەستگاری\nلە دیلی وهەژاری\n\n***\n\nبۆ وەی بگەیتە مەنزڵ\nبێیە دەردی لە نێو کڵ\n\n\nگومان و دوودڵی دڵ\nبنێژە، بیخە ژێر گڵ\n\n\nگومان و ترس و لەرزین\nکۆسپی ڕێی کۆشکی بەرزین\n\n***\n\nگەل چیە؟ دەستی خوایە\nدەس بدە گەل کە وایە\n\n\nئەوکاتە هەر بەڵایە\nپێت وایە کێوە، کایە\n\n\nئەو وەختە بەختیاری\nلە کۆمەڵا دیاری!!\n\n***\n\nلەژینیا پیرۆزە\nئەو کۆمەڵە و ئەو هۆزە... \n\n\nکە ئەندامی دڵسۆزە\nپاکی یەک دەنگ و سۆزە\n\n\nئاسمان یەک ڕەنگ و تەرزە\nبۆیە هەمیشە بەرزە\n\n***\n\nئەو کەسە ڕەنجەڕۆیە\nکە هەر بە فکری خۆیە\n\n\nچارەڕەش و تڕۆیە\nدژی گەل و گورۆیە\n\n\nسەرشۆڕە هەر لە ئاستی\nویژدانی خۆی بە ڕاستی"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "کچی نەشمیل", "poem_description": "", "poem_text": "ئەگەرچی زۆر لە مێژە هۆگری پیاڵەی مەی و بادەم\nنەشەی ماچێکی تۆ ئەمما بە مەستیی بادە قەت نادەم\n\n\nئەگەر ماچی سەری کوڵمت ببەخشی پێم و بمکوژی\nدە یا ڕەببی نمەکگیر بم کە لەو سەدایە سەر بادەم\n\n\nفریشتە بێتە لام و خۆی وەکوو تۆ دابنێ، شەرتە... \nهەتاکوو بانی پانی ئاسمانی حەوتەمی ڕادەم\n\n\nدەڵێن ماچی کەزیی تۆی کردووە شەوبا، دەڵێم ئێستا\nلە چاوی کوێری شەو تف کەم، لە فڵچی بێ حەیا با دەم\n\n\nکە جارێکی بچێژێ تامی خۆشی ئارەقی گۆنات... \nخدر ئیتر لە ئاوی ژینی خۆی نادا لەمەولا دەم\n\n\nکچی نەشمیل، وەرە، تۆی گوڵ لە نێو گوڵدانی باوەشما\nشنەت بێ، تا پەژارەی چەندە ساڵەی خۆم بە بادا دەم\n\n\nلەشم گەرمی ئەوینە و بەژنی شووشت سەروی ئازادە\nلەبەر وەی دیلی تاسەی سێبەری ئەو سەروە ئازادەم"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "گوڵی بابردوو", "poem_description": "", "poem_text": "لەکۆشی ئاسمانا\nلەئاسمانی ژیانا\n\n\nپەروینی بەختیاریم\nشەمی شەوی هەژاریم\n\n\nقیبلەیی بیر و هۆشم\nسروەی دڵی پەرۆشم\n\n\nوەکوو گەلاوێژی جوان\nبووکی ڕازاوەی ئاسمان\n\n\nپڕشنگی شەنگی هاویشت\nپەپوولەی ئارەزوو نیشت\n\n\nلە تاسەی کاسە پڕ بوو\nلەشی پەژارە سڕبوو\n\n\nگڕی هیوام بەگرپە\nدڵی خستمە خورپە\n\n\nخورپەی شادمانی\nئاواتی کامەرانی\n\n\nگژەبای بەڵا، بەڵام\nئەوەن مۆڵەتی نەدام\n\n\nهات و گوڵی ڕفانم\nتاسەی دڵی تاسانم\n\n\nشانۆی ژیانی ڕەش کرد\nهەستمی سەربەهەش کرد\n\n\nفرمێسکی گەش بە دزی\nبە سەر گۆنەما خزی\n\n\nبرووسکەیێکی نواند\nئەندامی لەشمی سوتاند\n\n\nهەرکەوتە خوارێ نەسرەوت\nوەشوێن گوڵی دڵم کەوت\n\n\nدڵی شادی تیا مردووم\nگوڵی جوانی بابردووم"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "گڕوگاڵ", "poem_description": "", "poem_text": "ئەرێ ئەی دڵ ڕفێنی چاو کەژاڵم\nهەتا کەی وا لە دووریتا بناڵم؟ \n\n\nلەزیندانی ئەوینت دا ئەسیرم\nبەڵێ کوردم، کوڕی زیندان و چاڵم!!\n\n\nگەلێ شادم بەوەی بێی وبڕێژی\nبەشمشیری برۆکەت خوێنی ئاڵم... \n\n\nبەڵام گیانە، دەترسم ڕۆژی دوایی\nوە ئەستۆی تۆ کەوێ خوێن و وەباڵم\n\n\nچ داوێکە گوڵم بسکت؟ کەئاوا\nهەمیشە ڕایەڵە بۆ پۆی خەیاڵم\n\n\nکەهەوری کەزیە ڕوی مانگت بپۆشێ\nبە سروەی بای هەناسەی ڕادەماڵم\n\n\nلەمەیدانی شەڕی تیری موژەت دا\nڕەزایە گورز و تەسلیمە مەتاڵم\n\n\nلە دەس سیحری ڕەشی چاوی گەشی تۆ\nچلۆن ڕزگار ئەبم؟ هاوار بە ماڵم!!\n\n\nلەمێژە داخی عیشق و ئاخی دووریت\nلە ملما بوونە ئەڵقەی تۆقی زاڵم\n\n\nبە شیعرم کوت کە هەستم دەربڕێنێ\nپەسەندیی تۆ بڵێت و ژینی تاڵم\n\n\nکوتی: من بۆ ئەوانە بێ زمانم\nکزم، لاڵم، گڕوگاڵی مناڵم"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "گۆزەی خاراو", "poem_description": "", "poem_text": "چاوم لە دووریت دەریایە ئارێ\nنایەی گوێ دەریا بۆ کەیف جارێ\n\n\nدڕیمان من وخونچە لە داخت\nبەرۆکی کراس هەتاکو خوارێ\n\n\nتازە بە دووریت نامرم وەرە\nکە ناتە ناو کڵ گۆزە دەخارێ"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "هاوارێک بۆ هەستان", "poem_description": "", "poem_text": "بیروڕای وشک سەر ڕێی سەرکەوت\nگڵمەتە و کۆمەڵ چەند جار لێی هەڵکەوت\n\n\nخاوەنی فکری وشکی هیچ و پووچ\nزۆر خەتاکارە و پڕ تاوان و سووچ\n\n\nنەک تەنیا بۆ خۆی، بۆ گەل دوژمنە\nمێژوو ئاوێنەی ئەم وتەی منە\n\n\nزمانی زەمان یەک دەنگ و یەک سۆز\nلەگەڵ زمانی قوڕئانی پیرۆز\n\n\nهەرهاوار دەکا بنیادەم هەستە\nدەستی فکری وشک لە تەختە بەستە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "هیوا... ئەوین...", "poem_description": "", "poem_text": "هیوا، ئەوین، ئێوە چین؟ \nئێوە فریشتەی زەوین!!\n\n\nڕوونکەری بیر و هەستن\nکاتێ لە دڵدا هەستن\n\n\nڕایەڵ و پۆی هەزارە\nزیاترە، بێ ژومارە\n\n\nپاک ئەوینە، هیوایە\nوەستای تەنین خوایە\n\n\nهیوا، ئەوین، ئێوە چین؟ \nئێوە دڵ ئەکەن بەتین\n\n\nبەڵام ئەمن خۆم و دڵ\nدڵی خامۆش و بێ چڵ\n\n\nئەوەن پەشێو و ماتین\nلە هیچمانا نەما تین\n\n\nئێوە ئەوین وهیوام\nوەک هەست و بیر و بڕوام\n\n\nمردووی نێوگۆڕی دڵمن\nگۆزەی شکاوی کڵمن\n\n\nدەریایەکە ڕۆژگار\nچ قووڵ و بن نادیار!!\n\n\nشادیی دڵی گڕاویم\nیا هەستی مەستی لاویم\n\n\nوەک تەختەیێکی دار بوو\nبە دەس شەپۆلی تار بوو\n\n\nچ بکەم کوردم، ئەزانم... \nبۆیە وایە ژیانم\n\n\nلە هۆزێکم چەوساوە\nغەم بە بەژنی بڕاوە"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "یادی یاری دوور وڵات", "poem_description": "", "poem_text": "دیسان تاریکیی شەوەزەنگ\nبە بێ خشپە، بێ هەست، بێ دەنگ\n\n\nبەتوێی سیپاڵی خامۆشی\nگیاندار و بێ گیانی پۆشی\n\n\nلە چیا سۆزەی لاوکی کوڕان\nلەگەڵ بالۆرەی کیژ، بڕان\n\n\nخزانە دۆڵ شوان لەگەڵ ڕان\nپەلەوەر وەستان لە گەڕان\n\n\nمەلی ئاسمان لە فڕین کەوت\nهاوار هەر دڵی من نەسرەوت!!\n\n\nشەو مات، بێ دەنگ، تەنیا کوندێک\nئارام... لە سەر بەرزیی دوندێک، \n\n\nدەردی دڵی هەڵدەڕێژێ\nهەیکەلی ماتەم ئەنێژێ\n\n\nمنیش منی خەیاڵاوی\nبە دڵپڕی بە شێواوی\n\n\nدڵۆپ دڵۆپ فرمێسکی سوور\nوەکوو موورووی سووری بەرموور\n\n\nفرمێسکێکی گەرم و خاوێن\nبە خوڕ ئەڕێژمە سەر داوێن\n\n\nجارجار لەگەڵ خۆما ئەدوێم\nپرسیار ئەکەم، وەڵام ئەڵێم: \n\n\nئەرێ توخوا ئەی ماڵ وێران\nهاوڕازی کۆمای ئەستێران\n\n\nبۆ ناسرەوی، دانامرکێی؟ \nوێڵی کوێی و ئاوارەی کێی؟ \n\n\nچۆن نەچمە ناو گێژاوی شین؟ \nچۆن نەڕێژم دەریای ئەسرین؟ \n\n\nگەردی بیری دڵی ماتم\nنیشت لە یاری دوور وڵاتم\n\n\nئەوەی دەمکوت مێشکم، هەستم\nلە پێناوی ئەو ئەبەستم\n\n\nئەو یارەی وا خۆشیم، مەستیم\nشادیم، لە شیعرا تەڕدەستیم\n\n\nلەو بوو هەر ئەو بۆ گوێی گیان\nئەیخوێند نەغمەی خۆشی ژیان"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "خەوێکی هەتا سەر", "poem_description": "پەخشان", "poem_text": "تەرمی بێ گیان و لەشی بێ تەووژمی شەو کفنی سپی مانگەشەوی تێ هاڵابوو، وە خرابووە نێو تابووتی بەسامی بێ دەنگی و خامۆشێوە، تەنانەت سرتە و سریوەیەکیش پەردەی گوێچکەی نەدەلەراندەوە دەتکوت هەرچی دەنگە لاڵە و توانای دوانی نیە. چاوی خەیاڵ ژیانی وەک مەلێک دەهاتە بەر چاو، کە سەری کەساسی نابێتە بن باڵییەوە و بیەوێ شەکەتیی هەلسوڕان و فڕینی ڕۆژانەی لە لەشی خۆی دەرکا. تریفەی سیحراویی مانگەشەو، تاپۆی قژنی سێبەری چەن سپیداری بە سەر دڵی کوێرەرێیەکدا داکوتابوو. کوێرەڕێیەک کە وەک توولەمارێک ئەخزا ناو دڵی ئاوایییەوە. هەیکەلی سامناکی ترس خۆی خستبووە نێو باوەشی حووجی چەتەوڵی دۆڵی تاریک و تنووکی لای ژورووی دێوە. کانییەک لە داوێنی ئەو دۆڵەوە، وەک چاوی دێوەزمەیەک کە لە تاریکاییدا خۆی حەشاردابێ ئەتروسکاوە. من بووم و شەو، منێک کە لە دڵی تەنگمدا دەریایەک بیرەوەری پەنگی خواردبووە، شاڵاوی شەپۆلی ئەم دەریایە جاری وا بوو وەک تەختەیەکی سەر ئاو، پەیکەرەی هیوا و شادیمی بەرەو هەرێمی نەمان دەتاراند و تەنانەت خەیاڵی بوونی لە خۆشما ئەخستە پەلەقاژەی گومانەوە و جاری واش بوو، لە ئاسمانی گومانا کە شەوەزەنگی خەفەتی گرتبووە باوەش، جریوەی ئەستێرەیەک ئەهات و بە تروسکاییی بزەی سەر لێوی تەلی هومێدمی ئەلەراندەوە. \nبە تەواوی توابوومە نێو دەروونی خۆمەوە کاتێ نیگای چاوم لە سەر نوختەیەکی نادیاری ڕادەما و کاتێکیش تەنیا و بێ هاواڵی هەست و شوعور، گەڕەک و کۆڵانی ئاوایی ئەخستە ژێر پێ و بە نەرمیی خەیاڵ ئەخشا بەسەر دێدا. زمانی دەلاقەیەک کە لە ماڵێکی چکۆلەی هەژارانەوە ئەیڕوانییە گەڕەکی ژوور ئاوایی، ڕایپەڕاندم. وردەوردە لە خۆم یا باشتربڵێم لە بێ خۆیی هاتمە دەر. دیسان سەرنجی چاوم وەک مەلێکی تیژباڵ بەسەر ئاواییدا خستە فڕین. بەڵام ئەمجارلەگەڵ هەست و شوعور، مەلی خەو خزابووە هێلانەی چاوی خەڵکی دێوە، خەڵکێکی چەوساوە و هەژار، خەڵکێک کە لە بوومەلێڵی بەیانییەوە تا کاتێ کە زەردەی کەل ئەخزا ناو گۆڕی شەوەوە، پەیتا پەیتا ئارەقی ماندویییان دەڕشتە سەر گۆنای گنجاوی و دەسهات وبەرهەمی شەکەتیی لەشیان بە ڕێز و ئیحتیڕامەوە پێشکەش بە خاوەن دێی زۆردار ئەکرد. لەو ناوەدا تەنیا ساکار و وریا بوون کە ئەو شەوە قومی شەڕابی خەو لە پیاڵەی چاویاندا خۆشەی نەهاتبوو. \nبەڵێ ساکار و وریا، دوو لاوی پڕ لە ئەوین، ئەوینێکی خاوێن، ئەوینێک کە لە ترسی کوڕی ئاغای زۆردار تەنیا لە دڵی شەودا ئەیتوانی گوڵی لێوی بە بزە پشکوتوی ساکار بە دیاری بدا بە وریا. لە نەکاو سەرنجی چاوی بە هەڵپەم لە سەر کاتژمێرەکەی دەستم نیشت. دیم جرنگە جرنگی کاتژمێر بەشی زۆری گوڵۆڵەی شەوی هەڵوێزنیوە، لە پڕ شەوبا کەوتە شنە، شنەیەکی گیان پەروەر، شنەبایەک کە کیژۆڵەی نازداری سوورەگوڵی باغی، بە گوارەی شەونمەوە خستە سەما. ئەستێرەی گەلاوێژ کە لەشی ڕووتی لە دەریای تریفەی مانگدا مەلە ئەدا، پڕشنگی چاوی پڕ لە پێکەنینی، خستبووە نێو کاسەی پڕ لە تاسەی بەزمی گوڵانەوە. دنیا گۆڕا! \nتیشکی بزەی سەر لێوی سروشت، شەپۆلی بە تەوژمی شادیی هاژاندە نێو دەماری ژیانەوە. لەم کاتەدا، وریا و ساکار مۆتەی خەو بەسەریانا زاڵ بوو. وریا سەری کاسی لەبەر بێ خەوی نایە سەر ڕانی ساکار و بە لایی لایی چاوی کاڵی ساکارەوە خەوی لێکەوت. بەڵام پێش ئەوەی دەنگی پەریانەی ساکار وەک هەموو ڕۆژێکی دی لە وێژنگی خەوا ڕای پەڕێنێ و بڵێ وریا گیان هەستە ڕۆژە، قاقای شێتانەی دەمانچەی کوڕی ئاغا پێی کوت: «وریا بخەوە و ئیدی قەت هەڵمەستە.»"}, {"poet": "محەمەدسەدیق مەحموودی", "poet_description": "['ناو : محەمەدسەدیق مەحموودی', 'لەدایکبوون : ٢٦٣٦-٢٦٣٧ی کوردی، بۆکان', 'کۆچی دوایی : ٢٦٨٩-٢٦٩٠ی کوردی، بۆکان']", "book": "وەنەوشە", "poem_title": "زریانی دڕ", "poem_description": "١٩٧٨ مەهاباد", "poem_text": "پۆلێک داربەڕوو لە داوێنی کوێستانێکی کوردەواریدا ڕووابوو. ئەو دارانە زۆر لەمێژ بوو لەو مەڵبەندەدا دەژیان، کوێستانیان بە نیشتمانی خۆیان دەزانی و زۆر دڵیان پێی خۆش بوو. \n\nهەموو ڕۆژێ لەو جیگە بەرزەوە، بە گەرمە چاکوخۆشییان لەگەڵ هەتاو دەکرد. هەتاویش بزەی دەهاتە سەر لێو و بەدەمیانەوە پێدەکەنی؛ بە ڕووخۆشییەوە لەگەڵیان دەدوا. بەڕاستی ئەو دارانە لەگەڵ هەتاو ببوون بە ئاواڵی گیانی گیانی و بێ ئەو هەڵیان نەدەکرد. لەنێو دڵ و دەروونی ئەو پۆلەدارەدا، کانییەک هەڵدەقوڵی کە ئاوەکەی دەتکوت چاوی قرژاڵە. دارەکان ئەو کانییەشیان بە ئاواڵی خۆیان دەزانێ. کاتێ توونییان بایە داوای ئاویان لەو دەکرد. وە ئەویش بێ ئەوەی منەتێکیان لە سەر بکا، بە ڕوویەکی خۆشەوە ئاوی دەدانێ. تەنانەت جارجار بۆ دڵخۆشیی ئەوان شەماڵیشی بانگ دەکرد و پێکەوە ملیان لە گۆرانی کوتن دەنا. دارەکانیان دڵخۆش دەکرد و دەیانخستنە سەما و هەڵپەڕین. لە کۆڕی ئەم شایی و هەڵپەڕکێیەدا، کانی دەیکوت و شەماڵیش بۆی دەستاندەوە. کانی دەیکوت: \n\nچەن جوانە پۆلە داری\n\nکوێستانی کوردەواری\n\nڕێک و پێک و خۆش تەرزن\n\nکەڵەگەت، باڵابەرزن\n\nشەماڵیش دەیکوت: \nدڵ پڕهەستن، دەهەستن\n\nهەڵپەڕن، ڕامەوەستن\n\nکاتی هەڵپەڕکێتانە\n\nئەم کوێستانە جێتانە\n\nکانی دەیکوت: \nشەماڵ، بە خوڕەی هەڵدێرم\n\nگەلێ سڵاو دەنێرم\n\nبۆ تۆ و بۆ دار و کوێستان\n\nبۆ گشت خاکی کوردستان\n\nشەماڵ دەیکوت: \nگەڕۆکی کێو و دەشتم\n\nپەیکی ڕێگەی بەهەشتم\n\nبەه بەه چەندە دڵشادم\n\nدڵشادم و ئازادم\n\nکانی وشەماڵ پێکەوە: \nپۆلەداری شۆخ و شەنگ\n\nبەرز و جوان بە باڵا و ڕەنگ\n\nنەخشی سروشت چەن جوانە\n\nلەسەر ئەم کوردستانە\n\n\n\nئێوارەیەکی پاییز، زریان ڕێی کەوتە کوێستان و لە دارستان لایدا. چەن شەو و ڕۆژ بوو پێڵاوی سەفەری لە پێ دانەماڵیبوو. بە هەڵاتن، بە قورتە و جاری واش بوو بە زگەخشکێ ڕێگای کەژ و چیای بڕیبوو. جا لەبەر ئەوە زۆر ماندوو بوو، کاتێ لە دارستانی چڕی کوێستان تیپەڕی و گەیشتە پۆلەی داربەڕوو، ویستی لادا و بڕێک بحەسێتەوە. باوەکوو پۆلە داربەڕوو زۆر میوانگر بوون و هەمیشە باوەشیان بۆ لە ئامێز گرتنی میوان ئاوەڵا کردبۆوە، بەڵام چونکە لەگەڵ شەماڵ-دوژمنی لە مێژینەی زریان- نێوانیان خۆش بوو، ڕوویەکی وایان بە زریان نەدا و فەرموویان نەکرد بۆ ماڵی خۆیان. زریان لەوە زۆر دڵگران و تووڕە بوو، ئەوەندە ڕقی هەستابوو کە غەزەبی خودای لە نێو چاوان دەباری. بەڵێ ڕق و قین زریانی بە جارێک شێت و هار کرد، شاڵاوی بردە سەر داربەڕووەکان و هێنانییە حەولەوەلا. یەخەی ئەویانی دەگرت و بەویانی دادەدا، بە مست و زللە هەموو سەر و گوێلاکی تێک کردنەوە، جلوبەرگی بەری دادڕین و هەموو گەڵاکانی لێ هەڵوەراندن و ڕووت و قووت هەمووی خستنە سەحرا، لە پاشان لێی دا و ڕۆیشت. کانی، ئاواڵی گیانی گیانی داربەڕووەکان، کە ئەوەی بیست بە پەلە، پەڵەهەورێکی نارد بۆ لای ڕۆژ کە ئەو هەواڵەی بداتێ. کانی بۆ خۆی هیچی لە دەس نەدەهات. دڵی پڕ بووبوو، لە داخان خوڕخوڕ فرمێسک بە چاویدا دەهاتە خوارێ. پەڵە هەور کاتێ گەیشتە تەشقی ئاسمان لە دەرگای ڕۆژی دا، کەس دەرگای لێ نەکردەوە. وا دیار بوو ئەویش لە خەفەتی شێواویی داربەڕووەکان نەخۆش کەوتبوو و خزابووە نێو جێگاوە و نەیدەتوانی کەس بدوێنێ. زریان بە دارستان فێر ببوو. هەر جارناجارێک هێرشی دەبردە سەر ئەو داربەڕووانە. دارەکان بە جارێ شڵەژا بوون. زۆریان شەل و کوت ببوون. هێندێکیان کەوتنە ئەو بیرە کە دارستان و کوێستان بە جێ بێڵن و بڕۆن بەرەو هەندەران. ڕۆژێک، ئەو تاقمە چوونە لای کانی کە خواحافیزی لێ بکەن. کانی دڵخۆشیی دانەوە. پێی کوتن: برالە! وڵاتی خۆتان بە جێ مەیەڵن. تەنگانان بەری کورتە. زریانی زۆردار، هەر وا بە سەرتاندا زاڵ نابێ. من لە تەمەنی ژینی خۆمدا ئەوەم بۆ دەرکەوتووە کە ستەمی زۆر، سەری لەشیدا دەهات. لە ترسان قسەی کانییان بە گوێدا نەچوو، بارگە و بنەیان تێکنا و بەرەو وڵاتانی لاوە کەوتنە ڕێ. زریان کە ئەوەی بیست، دوور و نزیک کەوتە شوێنیان لە دۆڵێکدا ڕێی پێ گرتن. چون لە پۆلی گەورەی داربەڕوو پەڕەوازە بووبوون و تەنیا کەوتبوونەوە هەزار پەند و مەسخەرەی بەسەرهێنان. لاق و قولی تێک کردنەوە و پەراسووی هەموانی تێک شکاند و ئاخ و ئۆخی لێ بڕین. ئەمجار چاوی هەڵێنا لەبەر قەدی کێوی شوانێکی دی کە لە بەر مەڕی بوو. هەرای لێ کرد و کوتی: \n\n\nهۆی شوانە، شوانە، شوانە\n\nگوێ بگرە لێم! بڕوانە! \n\nناتەوێ بۆ گۆچانی\n\nداری سەختی کوێستانی؟ \n\nشوانە کوتی: \nزریان، زریانی بەدفەڕ\n\nشڕ و دڕی ماڵان گەڕ\n\nئەو دارانەی کوشتووتن\n\nئەو خوێنانەی ڕشتووتن\n\nدەبنە وەباڵی ئەستۆت\n\nڕۆژێ دەبینی کە خۆت\n\nوەک وان یەخسیر و دیل بی\n\nچارەڕەش و زەلیل بی\n\nبەڵام گۆچان لەوانە؟ \n\nکوا ئەوە کاری شوانە؟ ! \n\nدارێکی وا کە گیانی\n\nنەدا بە نیشتمانی\n\nترسەنۆک بێ وەکوو مشک\n\nبە وشوویەک ببێ وشک\n\nهەر بە گوڕە و هاوارێ\n\nلە نیشتمان بتارێ\n\nنابێ بۆ دەستی شوانی\n\nشوان نایکاتە گۆچانی\n\nبۆ چی چاکە؟ دەزانی؟ \n\nتەنیا هەر بۆ سووتانی\n\nهەر دەبێ ئاور خۆش کا\n\nگۆڕی بێ ئاور نۆش کا"}]