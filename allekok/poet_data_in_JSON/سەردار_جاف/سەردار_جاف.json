[{"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئەوینێک لە غوربەت", "poem_title": "مردنی حەز", "poem_description": "نووسین: گۆچه ر", "poem_text": "بە ترسەوە\nلە سۆراغی مەملەکەتی زن ون دەبێ و\nبەرە زانی ئەوین دەگرێ\nخەمۆکی لە دۆراندۆری هەڵدەتووتێ\nجورئەت هانای بۆ ناهێنێ\nتا یەخەی دووری دابدڕێ\nبەزانەوە...\nپەنجە بۆ بەندی ئیشق ئەبا\nلەبەر دەرگای جوانی ڕوویا\nهەتا ئەبەد حەزی دەمرێ\nڕوویای پرچی گیربوونی\nلە بیر دەکا\nلە سەرابی تەمەنیدا\nقوڵبەندی دڵی لێ دەپسێ\nبە ئەوکی پڕ هەنسکەوە...\nکە دەخزێته نێو غوباری دابڕان و\nلە خۆ تەکان چاوەکانی بۆ هەڵنابڕێ\nدەست و پەنجەی\nبە تاڵاوی دەفڕێ بەرەو خودای دەبا\nسیمای دڵۆپە پڕ نزای لێ هەڵدەبڕێ\nکێ گۆێ دەگرێ...\nکێ دەبیسێ"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "بوخچە كراوەكانى ئاو", "poem_title": "ئاسمانی پاییزی", "poem_description": "نووسین: كؤچه ر", "poem_text": "پاییز که‌شکۆڵی ئافاتیم لێ ده‌به‌ستێ\nخه‌م له‌ ئاقاره‌وه‌ دێت و\nرووه‌و ترۆپک و قوڵایی سه‌خته‌نی ئه‌وینم ده‌با\nتنۆک تنۆک ڕێم پێ ده‌گرێ و بۆ جه‌سته‌ما\nڕۆنیشتووه‌\nپاییز له‌ ئاسمانی خۆیا\nله‌ ئاستما کڕنوش ده‌با و\nله‌ نێو شینا دڵم هه‌ر شین ده‌کاته‌وه‌\nنوقمی زه‌رده‌گه‌ڵای خه‌م و شه‌ونمێکی ده‌م سپێده‌م\nکه‌ نه‌یتوانی خه‌نده‌کانی جه‌سته‌ی برینم ماچ بکا\nمنی له‌ سه‌یوانی ئه‌رخه‌وانیدا\nله‌ زه‌مه‌نی غوربه‌تییا جێهێشتووه‌\nئه‌ی خودایه‌ ….\nئاوی هه‌ناری ده‌م حه‌وا بڕژێنه‌ به‌ سه‌ر ژیلوانی ته‌مه‌نمدا\nپه‌رته‌وازه‌ی چاوه‌ نافوره‌کانمی که‌\nده‌با شه‌وچره‌ی ئه‌و چراتۆڕه‌ی ماهم به‌ ئه‌وینم\nئولفه‌ت بگرێ\nله‌ میتۆدی\nکولبه‌یه‌کی قاوه‌ تاڵه‌کانی ته‌مه‌ن، نه‌ی ده‌ژه‌نم\nخۆ تۆ چه‌شه‌ی ژه‌هرم ده‌که‌ی، ئولفه‌تگری چرکه‌کانی کاتژمێرمی\nسه‌رخه‌وێکی که‌ساسی خۆم ده‌شکێنم و\nده‌تۆیش ڕێ به‌و دڵه‌ت بده‌\nله‌ نێو هه‌ناسه‌ی هه‌ستما\nهێور هێور تێمدا بمرێ"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە", "poem_description": "نووسین: کۆچه ر", "poem_text": "ئەم ئێوارە چاو نێرگزێ خومارييە\nپرچی لوولی بسکانەيە ستارييە\n\nشەرابی من وا لە لێوت لوتفت هەبێ\nکوشتەی ناز و لەنجەکەتم، عەيارييە\n\nکە شەو داهات سێبەرت بێ تا کازێوە\nياخی بوونی رۆح شەهلایی غەددارييە\n\nنهانخانەی دڵت بۆتە جێ خەڵوەتم\nرووبەندی رووت خێزاو ناکشێ ئازارييە\n\nخان و مان تۆی چيت لە خانی سەردار داوە\nقامەتی تۆ نەخشەيەکی ميعمارييە\n\nڕنوی بەفرە سپی رۆحە لار و لەنجەت\nقژی ژاکاو کۆتی قامکە جوانکارييە\n\nرەوشی ئاڵت ئەستێرەيە بۆ ژووری من\nبرۆ و برژانگ تیربازێکی دڵدارييە\n\nگەردن ناسک شيرين دەکەی لێوەکانم\nئاشقەوماشقەی تێکئاڵانمان وەک مارييە\n\nلە سەر سينەت کە رای دەخا روومەت رەشيم\nپەنجەکانم شێت شێت دەبن، لاسارييە"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه", "poem_description": "نووسین: کۆچه ر", "poem_text": "جاويدانی وێنای جوانيت، ها لە پياڵەی پياڵەگڕدان\nچۆن نەنۆشم و مەست نەبم، کە دنەم دا بەرەو سەردان\n\nلەرەی زوڵفت چەشنی پەرچەم، نيگای چاوت وەکو شوعلە\nدوور لە ديققە ئيشق دەمرێ، روو لە سەراب و ناو بەردان\n\nهەر کەس کوڵمی تۆی نەديوە، چ لە جوانی ژن تێدەگا\nمۆناليزا لە رووخسارتەو، نيگا سستە لە بەرادان\n\nشکۆفەی دا جەنانی من، مەستوور و مەست ئاڕەفتەی* دڵ\nکە سوخمەی سەر سينەيش دەخزێ، نغرۆم لە نێو ئارەقدەردان\n\nشەبەيخونە تاسەی شێتيم، لە خۆڕا نييە لەتانم *\nغافڵگير و کز و مەدهۆش، کەڕەکيڤەم لە جۆزەردان\n\nشەبکی دايلانم* مەستييە، لەنجەی شەهلا خۆی حەيرانە\nکارمامزی قەت پێناگا، شاژن و شاجوان سەرگەردان\n\nتەنيايیت چ غەددارێکە رۆح قڕ دەکا دەتوێمەوە\nکەچی بۆ من مەشخەڵێکی نەک دوورکەوتن، دەست لێک بەردان\n\nتيلەی چاوت، سووری پرچت، سەردەستەی سيحری ژنانە\nهەتوانمە لە نێو مەجمەر کە زوڵف و قژ دێنە بەردان\n\nکاتێ نوقمی هەنگوينی چاو، جوانی خەندەی لێوت دەبم\nبە حەسرەت و هەناسەکەت دۆزەخ واڵايە و ڕێ بەردان\n\nتۆ کابەمی من لە ميحراب نوێژی ئيشق دادەبەستم\nچما رێيە ترم هەيە، بێ ئەوينی تۆی ئاگردان"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه", "poem_description": "١٤-٠٥-٢٠٢٣<br>نووسین: کۆچه ر<br>سەرچاوە: https://dengekan.info/archives/41794", "poem_text": "تێشووی ديققە, تيشکی نيگا, دەشێوێنێ ئەندێشەی چاو\nلە ديدەتا دەسکنێم و دڵ زەليلە لە بێشەی چاو\n\nشنەی سۆمات بە خەمزەوە وا غەمڵيوە لە ئاستۆنما\nزبان هەودا و هەوتاشييە، هەدادانمە* بۆ گۆشەی چاو\n\nبەس بە تيڕۆژی نيگاکەت تيغ تيغ بکە نەزەربازيم\nرۆچووی باڵاتە هەستی من خليسکامە نێو کێشەی چاو\n\nشەپۆلی گۆمی لوونسەيە* يا لەرەی پێڵوی خۆشی هێن\nنيگام وەبەر کافرمان* دە، هەر پڕ ئازارە رێشەی چاو\n\nپشتم کۆم و روانين کز، چەمی بازت گڕنايەکە\nژانداری ئاوێزانت و راموسانم بە چەشەی چاو\n\nکەنگێ نيگات دێتە دەنگ و ئاهێ بە سۆماما دەکا\nخۆ من وێرانەی تيلەتم حاڵ شێواوم لە پرشەی چاو\n\nژوانی ژان، کۆڵێ خەم و ئەشک وناسۆريم بۆت ڕێژا\nسارا جێمە شەهلا رێمە، ئەوەيش رۆحمە پراشەی چاو\n\nشەوبينينی چاوەکانت ئەوينمی گڕ دايەوە\nپۆشينی روو لە رۆژگاران هەر دەخزێنێ تڵيشەی چاو\n\nحونجە دێڕی چاو و برۆت، خامە و بيرم يەخسير دەکا\nشەڕانگێزيم مەيلی ئيشقە، کە لا دەبا رووپۆشەی چاو\n\nلە بن ساباتی هەورێکا بارانی نيگات دەبارێ\nئاقيبەت هەر نوقمم دەکەی لە ناو تەليسمی شووشەی چاو\n\n\nديققە: لێرە بە مانای ئيشق دێت\nئاستۆن: بەردەرگا\nهەودا: تاڵ، داو، چەند وشەيەک بە يەک هەناسە دەگوترێ\nهەوتاش: سەرۆکی ئێشکگران\nهەدادان: داسەکنين، ئارامگرتن\nلوونسە: گۆمێکە لە شارۆچکەی فايخن لە نێدرلاند\nکافرمان: گوێزان، موس"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە ١", "poem_description": "نووسین: كؤچه ر", "poem_text": "فرمێسکەکانی ئەم ئێوارەم بە ئاوابوونی خۆر سپارد\nخەياڵە پەرتەوازەکانم\nبوون بە دەعبايەک و بە شەودا بۆ گزنگم نارد\nشەو لە دەست من هەڵهات، نەبا بە ئەشکم باڵا تەڕ بێت و هۆگر و دەستەوئەژنۆی خەمم بێ\nشەو هێندە تاريک و نووتەک بوو،\nنايەوێ ديقەتی دەفتەری ياداشتەکانم بدا، نەبا بێدەنگی لە خەو بکرێ و ژاوەژاوی نەرم بێ\nجريوەی ئەستێرەکانی دەم کزە بايەکی سەرما،\nبە بەردەمما حۆل و دەبەنگ دێن و دەچن\nشەو بە پەلە خۆی نوقمی ونبوون دەکا، نەبا چەپکێ لە پرياسەکەی ژانەکانم باوەشی پێدا بکا\nلە ناو گرێکوێرەی شەوەزەنگدا بێن و بچن\nئەم ئێوارە بە تريفەی مانگەشەو،\nباوەشێنی رووخساری ئەوم دەکرد\nشۆڕەبييەکی سەوز سەوز لە کەبابخانەکەی عەلەتورکە،\nدوو نارنجی پێوە لکابوو\nغەرقی شەپۆلەهاروهاجەکانی دەريا ببوو،\nکەشتييە زەبەلاحەکەی تايتانيکی تێدا شکا بوو\nمن هەموو رۆژێ دەمەو ئێواران ون دەبم و هيچ کەسێکيش نە سۆراخ و عەوداڵم دەبێ نە دەمدۆزنەوە\nهەموو رۆژێ دەمەو ئێواران بە سەر بەلەمە شکاوەکەی زرێبارا رێ دەکەم و گورج گورج لووشدراوم و دەمدزنەوە\nغەرقی گوناهی لێوەکانيم،\nمەگەر خودا بەر شەپۆلی دەريای بەزەیی خۆييم بخا\nتا راپێچی کن حۆريان بم\nئيدی دەبمە وڕکگرتوويەکی نێومێرگوزاری خودایی و دەبێ ببمە عزرائيل و نوقمی تاوان بم\nماچەکانی ئەو ديو ئاڵدی،\nدەستەودامێنی دوعاکانی دايکم بوون،\nتا ئەبەد بە حەسانەوە نەگەم\nقوتووبەندە کريستاڵييەکە، وێنايەکی خێوی بوو بۆ رێبواران،\nتا هەناسەی ئۆخەيەکانم نەدەم\nئەم ژووانە ….\nديداری نيازمەندانەيە سەفەرێکی پێ دەکەين بۆ بەهەشت\nئەی نامان وت ماچەکانمان ئورلاوب ئاسايەکە بۆ گەشت\nبا پێکەوە بەرەو غوربەتی ماچ تەی بکەين خۆشەويسترين کەسم هەی کەسەکەم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە ٢", "poem_description": "نووسین: كؤچه ر", "poem_text": "ئەم ئێوارە\nنمە بارانی ئيشقت تەڕی کردم\nبە دەم پياسەی ئێوارە پاييزێ، ورتە ورتی ميلۆدييەک مەستم دەکا\nبە نەشئەی نەسيمی غوربەتەوە لە شەققەی باڵی ئەوين دەدم\nگرێ کوێرەی تەمەنی نەهامەتی دەکەمەوە\nکەچی لە دوورەوە\nکە گومانەکانت دەبينم هێزم لێ دەبڕن\nشۆک و وڕ دەبم\nئەو گومانانە لە هەگبەی ترسەوە هاتوون\nلە خەرەندی ئاڵاندووی\nلە گومانەکانت دەبمە کۆڤيد ١٩\nدەبم بە تارماييەک برسێتی دێنم\nدەبم بە جەنگی سێيەمی جيهانی\nلە گومانەکانت خۆ بە شەپۆلە بێبەزەييەکانی دەريا سەر شێت و هاروهاجەکان دەبينم\nلە گومانەکانت دەبمە مۆتەکە بۆ جەستەی مرۆڤ، دەبمە خەونێ لە روئيام هەڵبێن\nلە گومانەکانت ئيدی لە حەرفەجوانەکانم رادەکەم و خۆ لە تونێلێکی بێدەرەتان دەبينم و ون دەبم\nلە گومانەکانت ئيدی قەڵەم لێم ياخی دەبێ و چيدی هاو رێی و هاوسەفەريم ناکا نا\nکچێ …. ژنێ\nتۆ دەزانی..سەفەری بێ تۆیی پوکانەوەی رۆحە، بۆ بەو گومانانەت ئەو هەستە ناسکە لە تەلبەندی زيندان دەنێی\nبە گومانەکانت ئيدی پێکەنينەکان بە مڕومۆچی لە دايک دەبن و نەشونما دەکەن، ئەو دەمە منيش دەبم بە پارچەيەک لە گومانەکانت\nلە گومانەکانت خۆم لا قێزەون دەبێ و دەخليسکێم بە سەر يانەو باڕی شەوانەدا، هەر جارەی دەست لەملی سۆزانييەک دەکەم\nلە گومانەکانت لە بەر تيشکەڵانی خۆرا تاريکستان دەبينم و لە شەوەزەنگيش دێوەزمە ئەنجن ئانجنم دەکا و هەر پەلێکم بە دەم نەهەنگێکەوەيە\nدەبمە هەناسە و هەنسکی رەوينەوەی گومانەکانت دواجار دەفڕم دەبمە کەنارييەک بۆ بەردەم پەنجەرەکەت و ئاوازی خۆشترين گۆرانێت بۆ دەچڕم\nدەبمە شيعرێ کە دڵت پێی خۆشە، دەبمە شنەيەک و بە شێنەیی باوەشێنت دەکەم\nدەبمە ئۆخەيەک بۆ هەتاهەتايە بە سەر باڵی ئارامييەوە پشووی تەمەن بدەی\nپێکەوە ژيان بکەين ژيان، خۆشمدەوێی خۆشەويسترين کەسم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه ٦", "poem_description": "نووسین: گۆچه ر", "poem_text": "ئێوارەيە و تەی دەکەم بە نێو يادگارييە جوانەکانت کە نازانن بڕانەوە چ مانايەکی هەيە\nئێوارەيە و شەپۆلە گەرمەکانی ناخت ئاوێزان بوونی باڵای بۆ نييە\nدەرکەوتنت لە سەمای ئەو گەڵا زەردە وەريوە و پڕ سەما و لەنجانە دەچن کە رۆحم جوان دەکا\nرەنگاڵەیی دەخزێنێتە نێو ناخە مەستبووەکەما کە رێی قورتار بوون دەرنەبا\nنازانم لە کام رچەوە خزايتە نێو نيگاکانم و لە ميحرابی عيبادەتدا کڕنووشم بۆ بردی\nنازانم لە کام بنەوانی ويستەوە تێم ئاڵايت و تيلەی چاوەکانم لە حەژمەتتدا وەک دۆڵ و سارا و قيبلەيەک رووی تێکردی\nنازانم لە کام چەپەرەوە سێباز و رمبازێنت دابەست و ئيدی مەستبوونمت پەی پێبرد و نوقمی داگيرکاريت کردم\nنازانم لە سەر کام چەپەچاغ گەردنی حەزەکانمت لەت لەت کرد و بۆ هەوار و يادەوەری خۆتت بردم\nنازانم لە کام تراويلکەييەوە ئاشنای کۆچەربوونت بووم و لە مێرگی کام بەهاردا بۆ لەوەڕگای تەڕتەڕی مەستيت بردم\nنازانم لە کام بەهارەوە بۆ بوێری شەهلاییت ئاوازەکانی ديتەوە و لە دامێنەوە چەپاوکردنی حەرفەکانت تەڕوەک زرێبار لێم ئاڵاو سورێن ئاسا جوان و مەريوان مينا رەنگين بوو\nنازانم لە سەر کام ريتم تۆ فێری ئەم تاڵانکارييە بوويت و لە تەنهاييدا خۆم و دڵم ترۆپکنشين چوو\nنازانم لە سەر کام جووڵەی برۆ و لاچاوەوە غەمزەدەی هەوارێکی تەليسماوين دەکەی و نايەيتەوە\nنازانم بۆ من لە سەر قافڵەی رێبوارانا سەرێکم بێ دار و رێ دەبڕم و ناگەڕێمەوە\nنازانم لە سەر چ هارمۆنييەتێ ميلۆدييەک وڕێنەمە و هەوەسە دەسبازييەکانم رێم پێ نادەن بيلێمەوە\nنازانم لە سەر کام ميتۆدی شەڕگەوە شاڵاو و پەلاماری چەپخونيت دەست پێکرد و نابڕێنەوە\nنازانم لە سەر کام رێبازی ئيشقا چەپک چەپک گوڵەکانت نە سيس دەبن و نە دەڕوێنەوە\nنازانم تۆ لە سەر کام هەوارا دەست لەملانێم دەبی و ئاگرێ دەکەيت و ناکوژێمەوە\nچەپۆڵەشێرەت خەراباتێکە و لێم نابێتەوە\nهێندە دەستەمۆتم …. وەک مۆمێ هەر کات بتەوێ بە فوويەکت کوێر دەبمەوە\nبە چەرخدانێ گڕم دەدەی و هەڵدەبمەوە\nلە بەلەمێکی چارۆکەدار دەچم …. لە ناوەندی دەريا جێتهێشت بم\nنە خۆ دەدۆزم نە قورتار دەبمەوە\nئاخر بۆ وام لێ دەکەی تۆ نازانی\nخۆشەويسترين کەسمی کەسەکەم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه ٧", "poem_description": "نووسین: گۆچه ر", "poem_text": "عەيامێکە ئێوارانە بەر بۆتە وێزەم و دەمخوا\nدەستی پێکەنينەکانت دەگرم و پياسەيەک بە نێو کاوڵاشی لەش و ناخما دەکەين\nبە نێو گوژمی تاريکی شەوا\nگەڕانێکی سەرەتاتکێیانە ديوەخانە ساراييەکەمان دەکەين\nتۆ بە خۆت سيخناخم دەکەی\nقريوەکانت بەرائەتێکن تک تک سيحری چاوچاوێنی لێ دەتکێ\nپەنجەم ئاڵاندووە بە تاڵ تاڵی قژی سێبەرەکەتا\nکەمێک لەو ديو مانگەوە يەکتر دەدۆزينەوە\nخەون بە ماجی جريوەی چۆلەکەکانی گوێسەبانەی ماڵەکەتانەوە دەبينم\nشەو نييە بە پاچێکەوە بەر نەبووبيتە رۆشناييە پەروانەييە ئاوييەکانم و بە بسکی تۆوە هەڕەشە ئامێز نەبووبم\nدەمێک نييە\nلە چەوەرێ و زيخەڵانی گوێ چەمی رۆخانە لێک دابڕاوين\nتۆ شيرينی گريانەکانت دەبەخشييەوە منيش نانی پرسە\nهەردوو لە نێو شەمەندەفەرێکين\nتاپۆی دوا وێستگەمان لە تەنگەی باخەڵناوە\nئەوانيش زۆرن و ئيرەیی دەبەن، ئاخۆ کەنگێ دووکەڵی رەش لە فارگۆنەکەمانەوە هەڵسێ\nکەچی ئێمە بە بەرگێکی سپييەوە غلۆر بووينەوە\nچاوەکانم مەلۆتکەيەکن و بە قامەتی سپی رەنگت هەڵدەزنێ\nبە تاڵێکی پرچتەوە دەبێتە شەونم و سينگت پڕپڕ دەکا لە دەفرە لێوم\nکەچی دەرياچەکەی ئەوديوی باشماغ گۆمێکی بێ مروەتی دەنوێنێ\nمن ” ئووس ” دەکەمە ژوانێک و دەمکێڵێ و هەنسکەباوی فرمێسکيم بەرەژانێکە و هاوێربوونێکی نوێی لێ دەزێ\nخاوبوونەوە دەبێتە رۆحێک و ئەسپاردەی کاتژمێرەکانی دوای نيوەشەو دەبێ\nبە تەک نيگاکانتەوە\nچۆڕی خوماری ئەم دەمانە دەبنە بزەو خەندەيەک و لە خەرەندی لێوەکانمەوە دادەکەوێ\nبۆنی جووتبوونی لێ دێ\nنازانم حەرفەکانی لە ميلی کيلۆمەترەکەدا دەبينم يا لە ترپەی هەنگاوەکانما شێلانی شەبەنگی شەبەيخونی شەختەيەکی شەوارەييە و شەويقمە کە شەهلەوەنديم بۆ دێنێتەوە\nبيرت نەچی تۆ هەر خۆشەويسترين کەسمی کەسەکەم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه", "poem_description": "نووسین: کۆچه ر", "poem_text": "ئێوارانە لاسارێ دەبێتە گێژەڵوک\nبە حەوشەی هەستەکانما ئۆغر دەکا و\nلە گويسەبانەی خانووە قوڕەکەی شيعرەکانما\nوەک چلوورە شۆڕ بۆتەوە و نازانێ کەنگێ دەسکنێ\nنە بە شنە و نە بە غوباری گەردەلوول ون نابێ\nتەلار و ئەپارتمانی دوو ديوی ژينم نوقمی تۆفانی خۆی دەکا\nبە تەوژمی شەپۆلەوە\nکپ نابێت و\nلە ساباتی گڕکان دەکنێ\nئەو لە نيشتيمانی ئەوبەرەوە\nسنوورە ياساغەکانی ترپەی دڵم دەبڕێ\nلە سەيوانی ئاراميم\nدەبێتە شۆڕەبييەکی ئۆقرە گرتوو\nکەچی هەر ملی رێی لێم ناوە\nقووڕە ليتەکانی نێوان دەشێلێ\nنازانم..نا\nئەمە ژيانە ژياوە\nيان دەيەوێ کەمێ سۆراغی سەمای ماسييەکان بکا\nبە نێو تەمتومانێ رێی کردووە\nوەک چاو و قژ\nدێتە رۆحمەوە و لێم نابێتەوە\nشەقاوە گەرمەکانی ئێوارانەی شەهلا\nبۆنی دارستان بۆ نيشتيمانی ئەمبەر دێنێ\nئەو لە کۆت و بەندی ئازادی هەڵدێ، خۆ رادەپسکێنێ\nژانی دوێنێ\nدەخواتەوە\nلە سەر مێزی قوماری ژيان\nگەمە دەکا\nدۆراندۆری شيرە بەفرينەن و دێن و دەپوکێنەوە\nلە سۆراغمن و هەر ونم\nدەتوێمەوە و سەرلە نوێ دەبارێمەوە\nبە دەنکە تەسبيحی هێنيي هەڵواسراوم\nکافرۆشێ کوليتەی حەشاردانمە\nخۆ لە منا دەچنمەوە\nدەبمە سەبەتەيەک سێو و لە باغی ئيرەم دەردەکرێم\nشەهلا دەنکە تەسبيحەکان دەژمێرێت و\nبە نێو خۆيا لوولم دەکا\nئيدی ئەوێ بانێژەیەکە بۆ ئەبەد نايەمەوە\nهێدی هێدی\nبە نێو بەهرەیی خۆمادێم، دەخولێمەوە\nنازانم کێم و چيم و لە کوێم\nهێنی دوور ڕێ يان بەهرەمە\nم ووا کوليتەی يەخسيربوون بە سەرئەودا دەڕووخێ\nلەم کونجەوە ئيشق دەبێتە زنەيەک\nدەبمە کارێز، رۆدەچمە ناو رۆح و هەستی\nوا لە زيندانا بێکەسم\nخۆشم دەوێی خۆشەويسترين کەسم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێواران ٩", "poem_description": "نووسین: کۆچه ر", "poem_text": "فرمێسکەکانی ئەم ئێوارەم بە ئاوابوونی خۆر سپارد\nخەياڵە پەرتەوازەکانم\nبوون بە دەعبايەک و بە شەودا بۆ گزنگم نارد\nشەو لە دەست من هەڵهات، نەبا بە ئەشکم باڵا تەڕ بێت و هۆگر و دەستەوئەژنۆی خەمم بێ\nشەو هێندە تاريک و نووتەک بوو،\nنايەوێ ديقەتی دەفتەری ياداشتەکانم بدا، نەبا بێدەنگی لە خەو بکرێ و ژاوەژاوی نەرم بێ\nجريوەی ئەستێرەکانی دەم کزە بايەکی سەرما،\nبە بەردەمما حۆل و دەبەنگ دێن و دەچن\nشەو بە پەلە خۆی نوقمی ونبوون دەکا، نەبا چەپکێ لە پرياسەکەی ژانەکانم باوەشی پێدا بکا\nلە ناو گرێکوێرەی شەوەزەنگدا بێن و بچن\nئەم ئێوارە بە تريفەی مانگەشەو،\nباوەشێنی رووخساری ئەوم دەکرد\nشۆڕەبييەکی سەوز سەوز لە کەبابخانەکەی عەلەتورکە،\nدوو نارنجی پێوە لکابوو\nغەرقی شەپۆلەهاروهاجەکانی دەريا ببوو،\nکەشتييە زەبەلاحەکەی تايتانيکی تێدا شکا بوو\nمن هەموو رۆژێ دەمەو ئێواران ون دەبم و هيچ کەسێکيش نە سۆراخ و عەوداڵم دەبێ نە دەمدۆزنەوە\nهەموو رۆژێ دەمەو ئێواران بە سەر بەلەمە شکاوەکەی زرێبارا رێ دەکەم و گورج گورج لووشدراوم و دەمدزنەوە\nغەرقی گوناهی لێوەکانيم،\nمەگەر خودا بەر شەپۆلی دەريای بەزەیی خۆييم بخا\nتا راپێچی کن حۆريان بم\nئيدی دەبمە وڕکگرتوويەکی نێومێرگوزاری خودایی و دەبێ ببمە عزرائيل و نوقمی تاوان بم\nماچەکانی ئەو ديو ئاڵدی،\nدەستەودامێنی دوعاکانی دايکم بوون،\nتا ئەبەد بە حەسانەوە نەگەم\nقوتووبەندە کريستاڵييەکە، وێنايەکی خێوی بوو بۆ رێبواران،\nتا هەناسەی ئۆخەيەکانم نەدەم\nئەم ژووانە ….\nديداری نيازمەندانەيە سەفەرێکی پێ دەکەين بۆ بەهەشت\nئەی نامان وت ماچەکانمان ئورلاوب ئاسايەکە بۆ گەشت\nبا پێکەوە بەرەو غوربەتی ماچ تەی بکەين خۆشەويسترين کەسم هەی کەسەکەم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه ١١", "poem_description": "نووسین: کۆچه ر", "poem_text": "ئەم ئێوارە خەم دەبێتە ژنێکی جوان و لە گەردنم دەئاڵێ\nمەراقەکانم دەبنە بەژن زرافێکی ژان و\nدەبنە کل و ماسکەرا بە سەر چاو کاڵێ\nژن حەرفەکانی شيعرە و لە بنميچی کتێبێکدا دەخولێتەوە\nلە باوەشی شەوبا\nخەون بە پەڕەسێلکە دەبينێ و لە بەرائەت دەگەڕێتەوە\nژنێ هاودەمی دێڕە شلوێکانی شيعرمە و\nپێکەنينەکانی بە فرمێسکە ئاوييەکانم سپارد\nدەفڕێ و باڵەکانی دەبنە پەلکەزێڕينەو\nئێدی عەوداڵی رەنگاڵەیی دەبێ و رۆژەکانی ئاوابوونی دەژمارد\nچاوەکان بوونە ميلی کاتژمێرە تێژڕەوەکە بۆ گەردنم دەناڵێ\nنەچاو تێر دەبن نە رۆح لە حزووری ئاوێتەبوونا\nشەو دەبێتە پەڕۆ و پاتاڵێ\nلە گێژاوی کۆڕەوێکا\nلێ تەريک و دوور مەودا و دابڕاو\nتينوێتيش حەوسەڵەيەکی کەڵەکەبووی خەم\nلە سارايەکا شەيدای ئاو\nساوايەکی مەلۆتکەیی جاويدانی،\nنيگاکانم لە گومەزی خێوێکا دەپوکێتەوە\nئەمە شەرابێکی هەنگوينييە و لە مەرقەدی ئەبەدييەتی بێدابڕان\nهەروا زوو ناگەڕێتەوە\nدڵ لە نێو جامی شەرابی رۆحی ئەو چاوەکانم دەنەخشێنێ\nسێبەری پێکی مەی منە ئەو شەهلاي رازم دەکێشێ\nبا ئۆغر نەکا ئەو دڵەی، لە جۆلانەی ئومێد دەنوێ\nدڵ نەبووی دڵ لە دڵما، مەحاڵە دابێ رۆژێ نوێ\nئێوارە روو زەرد و خەجاڵەت کاتێ يارم دەرکەوێ\nشەو لە حەژمەت ئەم ژووانە لە تاريکی خۆی ناکەوێ\nخەسڵەت و فۆرم و هەناسە وان لە ريزی يەکتری\nئەو دڵە چۆن غيلمان نابێ کە تۆ لە خۆما زەقتری"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانه ١٠", "poem_description": "نووسین: کۆچه ر", "poem_text": "دەرگيلی رووت کڵۆمدراو، لە خەياڵما زۆرە نيگا\nساتێ چارشێوت هەڵماڵە، ئەشکبارم شۆڕە نيگا\nپەڕەی گوڵی کوڵمەکانت، ئاونگبارانە زنەيە\nهەنار لە دامەنی شەرمن، خەڵکيش هەمەجۆرە نيگا\nنوێژی ئيشقم دابەستووە، سەرگۆنەتە قيبلە و رووگەم\nياساغە کڕنوشی نمام، نەبا لێڵ بێ خۆرە نيگا\nلەرەی کوڵمت مينا دەفی دەروێشييە و فەنابوونمە\nبە شەونمی گومڕا رێ بم، ژوانم نەگۆڕە نيگا\nپەرێشان و خەرباتە رۆح و هەستی هەتيوو کەوتووم\nزەمەنێ بێ تۆ بخوڵقێ، ژێوانم لە گۆڕە نيگا\nباسەرفترەی رۆژووگرتووی چاوەکانم ماچی لێو بێ\nکە من دووری باڵای تۆ بم ئەوکات گڕی زۆرە نيگا\nبارانم وێڵی خەڵوەتی کێڵگەی گێلاسی زنناريت\nخەراباتە فەنابوونم ساتێ لێم بنۆرە نيگا\nسۆفييەکم بە قامەتتا زيکر و تەهليلەی ئيشقمە\nشەوارەم لەم بێشەيەدا، ئەندێشەی بير، پۆڕە نيگا\nبە سەر بەرماڵی سيحردا، زەردەی خۆرەتاوان دەفڕم\nخوايە بۆم بکە بە نوێژێ، دەيپەرستم تۆڕە نيگا\nدييەم کوێر و نابينا بێ، لە ڕێی ديقەت قەت لانادەم\nدوا نوزەی چاو گەر بمێنێ، بۆ شەهلايە چۆڕە نيگا"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە ١١", "poem_description": "نووسین: کۆچه ر", "poem_text": "ئەم ئێوارە دەمودووی سەفەرێکە،\nترپەی گەڕانەوەی دێ و کاروانە رێيەکە،\nخۆشخوانی بولبولی دەم سپێدەی گرتووە\nچەرخەی قوتوبوندی کريستاڵی\nچاوانی ئێشکگر و خەواڵووی شەوی هەژاندووە\nئەم ئێوارە لەپەکان بۆ دەخسکێ و لە بری ئاو، ئەشکی بە دووی رشت\nبە تامەزرۆی قامەتێ هەناسەوە بووە پەڵە هەور و بە حەسرەتەوە هەڵیرشت\nخودا تەزين و چلورەی رەوانەوە و خووڕەی بارانی خۆی راگرت\nخودا بەزەیی باران و هەناوەکانی تاو داوە\nهێوری بووە سێبەر و کەفوکوڵی جارانیشی راگرت\nبان کارێز ژوانێکی برسی و ئۆس کولەيەکی بانخانی و کراوە\nقاوە تاڵەکە بە قامکە سارد و سڕەکانييەوە سەمبايەکە و لە کافييەکا\nبە بەر ديدی رێبوارانا وا خوڵقاوە\nسۆراغ و کنە و گەڕانێ لە حەژمەت جانتا رەشی رەشەکە\nبە زەییەکە و دەيڕێژێ\nپارکە بەستەڵەکی ئاوتۆ، بووە ڤيلا و ئەسرینی دابرانی کۆن دەنێژێ\nمناڵەکان لە تەک بزەی لێوا پێکڕا لە قريوەن\nچۆلەکەکان لە تەک ئاوێزان تەماسن وەلێ پڕ لە جريوەن\nمناڵەکان لە قاوەقاو ناکەون ژاوەژاوێکی بێوێنە\nمناڵەکان تەقەی خۆشیان دێ بۆ دوو تەليسمی ئاوێنە\nچاوێ پەيگيری سەر رێگاو ئەوی دی لە سەر پشتەوە\nنوقم بوون لە نێو هەور و قوتووبەندی کريستاڵی تەڵختەڵخ دەنيشتەوە\nلە بەر چاوی رێبوارانا دوو خەسڵەت رووت رووتبوونەوە\nوشترمل رۆحێ ئەبەدی بە جانتايەکی شەرمەوە\nميوانێکی ئێسک سووک و خەج و سيامەندێ دێنێ بە ئامێزێکی گەرمەوە\nلەو ديو تەلبەند\nشەمەندەفەرتاوناتاوێ دەوێستێت و بە ماچەکان پێدەکەنێ\nجەژنی عيشقێکی نوێ بوو\nلە پێ دەشت و سارا و دؤڵ و لە بن کەنێ\nبيرت نەچێ ئەزيزەکەم تۆ هەر تۆ کەسمی گشت کەسەکەم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە ١٢", "poem_description": "نووسین: کۆچه ر", "poem_text": "ئەم ئێوارە چرپە چرپی دوای رێزان و لەنجە و سەما\nحەوشەيەک دەبێتە جێ حۆری و بە دەم بزەيەکەوە\nلێوەقرچەی لێدێ و لە کاروانما بە جێما\nئيدی هەستەکان وەک دەمە و ئێوارە زەردزەرد دەچنەوە\nلەوديويشەوە قريوەکان هەڵپەڕکێ دادەبەستن بۆ کەناری ئارامی ورد ورد دەبنەوە\nئێوارەيە و شەوبا لە سۆراغی نيوەڕوانێکی تەمتومانە\nعەوداڵ و خەراباتی رۆحێکی سەر ليشێوانە\nئێوارەيە و کنە و منەی بۆنی دەفتەرەکانی نێو پەڕەی گوڵ دەکا\nپەرژينە شۆڕەبييەکانی دارستانيش\nمەيلی ديدار و کردنەوەی پەڕەی دڵ دەکا\nهەر دوێنێ دەمەدەمی ئێوارانە\nچايەکی ليبتۆن، دوو رۆحيانەتی بە دەم نۆشی قاوە تاڵەکانەوە دزی\nپەشمەکانە لە ناو زەدرباوی ئێوارانا تووانەوە\nخولياکانيش لێوڕێژی عاجزی\nکەچی نها لێوی لێوانەکە لێوڕێژە لە لێوڕەنگیی و سووراوی لێوی گرتووە\nشەرابێکی سپی سپی وەک رۆحی خۆی،\nمەستبوونی بۆ شەوارەی جواناوی لێوی بردووە\nئەمە چ ئاتەشگايەکی پڕ گوناهە، کە خوا بۆ خۆی فەرشی پەرژينی بۆ رادەخا\nلە سەربانی ماڵی باجی گولچينەوە چاوەکان هەر کزۆڵەن و مەرگ دەچێژن\nپێ دەشتێ بۆ خۆی بەهەشتە و وا مەملەکەتی ئەو گوڵە بە دووی شنەيەکدا رادەکا\nئێوارەيە و تۆفان رێگر و قاچاخە، يانيش کەنار بۆ قووڵایی قووتيان دەدا\nئەم پەژمودە نايەتەگۆ هەستەکان تەواو دەبنە ئاو نغرۆ دەبن\nبۆ مەستبوونی ديدارێ دەريا لووش و بەرەو شێتييەکيان دەبا\nبونە تابلۆی بريقەدار و رەنگاو رەنگ\nرێ دەبڕن دەڕۆ دەرۆن بەرەو ئافات\nئەمجارەيان قريوەکان لە ڤۆڵتێرس مەحاڵە زنەی ئاوێ نەتەقێنێ و\nبۆ قينی ژن و پياوێکی شەڕانگيز نەيان بات\nديسانەوە بيرت نەچێ خۆشمدەوێی خۆشەويسترين کەسم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە ١٣", "poem_description": "نووسین: کۆچه ر", "poem_text": "ئێوارانێ بۆنی بەخوردەکەی بەر ماڵان دێ\nشەو دەنگی چرکەی کاتژمێری تاريکی و\nقرچە قرچی خەياڵەکان دێ\nئێوارانێ دەبنە بۆن و خۆ لە نێو شين باوەکەدا نغرۆن\nسەمفۆنيای بسکی لە تامە ژەهرە مارەکەی ” نالی ” دەچی\nئەمە کەی چەکەرەی گوڵ و خونچە و چرۆن\nئافاتێکن وڵاتێکيان کردۆتە گوڵ\nقريوەکان دەڵێی لەنجەی شەنگەبێرييە تێکەڵ بە دەنگی بەرخەلن و\nلەولايشەوە زايەڵەی رانە مەڕی دێنە خوار زەنگوڵ زەنگوڵ\nزۆر دەمێکە شەکەت و ماندووی ئێوارانێکم\nدەستم بگرێ و لە سۆراغم بخا\nنوقمی زەردەی خۆرەتاو بم،\nتا لە دامێنی خەرەندێکەوە قورتارم بکا\nنازانێ ئەو خۆيەتی يا بووە بە من\nدەڵێي دۆلفينن لە يەک بەستە ئاڵاون\nئەو سۆراخ و کنەی هزر دەکا\nلێچوونێکە لە مينا رستەيە خنکاون\nئەشکەکانی دەمەو ئێواران لە شەوە ئەنگوستەيەکدا دەبنە ئازار\nهەست و هەناسەيەکن\nگريانی دەم رووناهی خونچەن و\nکەچی نێرگزەجاڕێکە لە گوڵعوزار\nخەونەکان دەچنە خەياڵدانی يەکەوە و شکۆفەکان دەبنە دڕک و داڵەکەی جەوەڵبۆر و رێگر\nئەم شەوە بۆ دانايەت\nتاريکی لوولمان دەکا و خۆر لە زەردبوونی ژێوانە\nئيدی رۆژە و بۆ شەو دەبێتە جێگر\nهەموو جارێ لە سەفەرەکانی ئەو رێيە\nبۆن و بوخورد و گوڵ دەبەخشمەوە\nکە ديققەيەکی ئەو عيشقە دەدەم\nلەو بەريشەوە\nدڕک و داڵ و تەلە دڕکاوييەکان هەڵدەوەرن و لێدەبنەوە\nئەو بووە تەليسمێکی سيحراوی و پەشمەک ئاسا دەتوێتەوە\nغوباری ئەم ئێوارە\nبووە تەمتومانێک و لە ئاونگی سپێدان دەچێ\nچراتۆڕمان هەر پێکەوە خەفە دەبێ و دەسڕێتەوە\nداڵانێکی تاريکتر لە تاريکی\nهەموو دەمێ لە ئاوێنە بوونی يەکداين\nمن هەر شين و تۆ شينتری\nلە بيرت بێ خۆشمدەوێی تۆ کەسم و شيرينتری"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "ئێوارانە", "poem_title": "ئێوارانە ١٤", "poem_description": "نووسین: کۆچه ر", "poem_text": "ئەم ئێوارە\nسمۆرەيەک بە جوڵە لاسارەکانی زەردەی خۆرەتاوی دەشاردەوە\nشەرمی لە گەڵا دەکرد و دەخزايە کونە دارێکی کۆن و\nهەر وەک جاران گوێزی دەبردەوە\nلە پێپليکانەکانی واتسابەوە\nلەنجە نهێنييەکانی جاڕدەدا و\nکلکی تەپوتۆزێکی غوباری و تەمتوومانی بە ژوورە کريستاڵييەکە\nتەخشاند بوو\nپەنجە لەنجە و سەماکەرەی دوێنێ\nتابلۆيەکی لە رەنگی خۆی و ناوی من نەخشاندبوو\nکەچی سمۆرە تابلۆيەکی دی کێشا\nمن و ئەو و مەلەکشا وەک ئەوەی تخوبەکان بسڕينەوە\nجوانتر لە خەياڵەکانی نيشتيمان و\nمەستتر لە پێکێکی مەی و\nهێمنتر لە ژاوەژاوە ساقی و\nناسکتر لە پياڵەيک شەرابی ئيشق\nئەو تخوبە دەڕزێنين بە مەيلی رەقيب بێ\nهەر دێينەوە بۆ نيشتيمان و لە سابڵاغەوە سەدای هەولێر هەولێر لە دەڵالەکانی تەرميناڵەوە دەبيسين\nدێينەوە و سمۆرەکەيش دێنينەوە\nبا وەرينی گەڵا رۆمانسييەکان بژمێرێ\nچۆن گيڵ بووين و لە مانای ئيشق غافڵ بووين\nنەمانزانی چەمەکان بە ئاوێتەبوونەوە جوانتر دەبن\nسمۆرە کلکە لەقێييەکی زەردباويمان نيشان دەدا\nبەدەم هەڵبەز و دابەز و چەتوونييەوە\nتابلۆ مەحفوزەکە وێنا دەکا\nوێنايەک تۆفان و کڕێوە و زريانەکان\nتوانای مەحوو کردنيان نييە\nبە بارتەقای لەقينێ\nهێزيان نابێ و ناگەنە دامەنی دوعايەکی خۆرئاوابوونی من و دايکم\nنوێژەکانی ئەو دەبنە کێوێک و تابلۆکە لە زێر دەکێشێ\nدەبێتە کتێبێکی پيرۆز و بۆ هەتاهەتاييە دەمێنێ\nهێز لە چاوی رێبوارانە\nهەموو ئێوارەيەک\nئەم تابلۆ بۆ مناڵەکانی گەڕەک دەگێڕنەوە و رۆحی ئێمە دەنوێنێ\nدەزانی خۆشم دەوێی خۆشەويسترين کەسم"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "شیعرەکانی تر", "poem_title": "غوبار", "poem_description": "نووسین: کۆچه ر", "poem_text": "غوبارەکانی مەريوان\nلە دڵی سەوزی سروشتا هەڵدەکەن و\nئافاتی جەستەی گڕگرتوون\nبۆسەی کڵپەن گڕی دەدەن\nهەناسەی گوڵ دەگوزەرێ\nمزگێنی جەنگ جاڕ دەدات و\nنمەی گەزۆ\nبە حەوشەی خەم شەکراوی دابڕانێکە گڕی دەدەن\nگريان لە غوبارەوە هاوێر دەبێ و\nبە گەروو و تەنگەی نەسيمی ژين گڕ دەگرێ\nئەستێرە و تريفەی شەوێ\nبە خەياڵی زرێبارا شەپۆل دەدا\nکە ئەندێشە لە کەناری سپێدەوە، بە ئاگا دێ\nژوانی سەرە ڕێی نەورۆز\nشيوەنێکە و دەگێڕدرێ\nبە دەم قاوەيەکی کاپۆ\nژوانی تاڵ\nژوانێ کە ڕووی نەدابێ\nبە کەمەری کراسی شينی غوربەتی دەشواتەوە\nپياسەی دەم\nدڵؤپە ڕۆخی ترپە سێو\nبە سەر ژێی زرێبارا\nبوخچە واڵاکانی ئاو\nگرێ دەدا\nنەبا بۆ ڕۆحی کڵۆمدان\nبيباتەوە"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "شیعرەکانی تر", "poem_title": "ئاسمانی پاییزی", "poem_description": "نووسین: کۆچه ر", "poem_text": "پاییز كه‌شكۆڵی ئافاتیم لێ ده‌به‌ستێ\nخه‌م له‌ ئاقاره‌وه‌ دێت و\nرووه‌و ترۆپك و قوڵایی سه‌خته‌نی ئه‌وینم ده‌با\nتنۆك تنۆك ڕێم پێ ده‌گرێ و بۆ جه‌سته‌ما\nڕۆنیشتووه‌\nپاییز له‌ ئاسمانی خۆیا\nله‌ ئاستما كڕنوش ده‌با و\nله‌ نێو شینا دڵم هه‌ر شین ده‌كاته‌وه‌\nنوقمی زه‌رده‌گه‌ڵای خه‌م و شه‌ونمێكی ده‌م سپێده‌م\nكه‌ نه‌یتوانی خه‌نده‌كانی جه‌سته‌ی برینم ماچ بكا\nمنی له‌ سه‌یوانی ئه‌رخه‌وانیدا\nله‌ زه‌مه‌نی غوربه‌تییا جێهێشتووه‌\nئه‌ی خودایه‌ ….\nئاوی هه‌ناری ده‌م حه‌وا بڕژێنه‌ به‌ سه‌ر ژیلوانی ته‌مه‌نمدا\nپه‌رته‌وازه‌ی چاوه‌ نافوره‌كانمی كه‌\nده‌با شه‌وچره‌ی ئه‌و چراتۆڕه‌ی ماهم به‌ ئه‌وینم\nئولفه‌ت بگرێ\nله‌ میتۆدی\nكولبه‌یه‌كی قاوه‌ تاڵه‌كانی ته‌مه‌ن، نه‌ی ده‌ژه‌نم\nخۆ تۆ چه‌شه‌ی ژه‌هرم ده‌كه‌ی، ئولفه‌تگری چركه‌كانی كاتژمێرمی\nسه‌رخه‌وێكی كه‌ساسی خۆم ده‌شكێنم و\nده‌تۆیش ڕێ به‌و دڵه‌ت بده‌\nله‌ نێو هه‌ناسه‌ی هه‌ستما\nهێور هێور تێمدا بمرێ"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "شیعرەکانی تر", "poem_title": "شێنەیی", "poem_description": "نووسین: کۆچه ر", "poem_text": "خەمی تاڵ\nگوێ بۆ ئاوازی تەڕی باران ڕابگرە\nلە تەک نمەی باران\nئیدی سەمای گوڵ مەژاکێنە\nئەی فرمێسکی نيشتيمانم\nئاوابوون لە درزی بەرد کە\nبە نيگای گوڵان ئاشنا بە\nبۆنی رۆژگار بڕەنگێنە\nشەپۆلە سەرشێتی دەريا\nتريفەی شەوێکی کپە\nکە ژوانی ئارامی لە ئامێز دەنێ\nتەپوتۆزی گێژەڵوکە\nنوقمی شنەبای بەيانە و\nسەراپا غوباری رۆژ لە کارێز دەنێ\nهەر باران بۆ خۆی چەترێکە\nتەڕتەر جەستەی وشکەساڵيمان سپی پۆش\nکرێوەيش چلەی بە هەورە\nتارمایی غوربەت بە ئاهەنگ ڕادەژەنێ\nشەو سەرقاپی تەمی رۆژە و\nمۆزيکزانی تارماییە\nبە تاڵی ژێی کەمانجەکەی\nسەمفۆنيای پاکی دەژەنێ\nگوڵ پێی وايە\nدياری دەستی ئەوينکارە\nبە تەنها ئەو\nئامێزی گەڵای وەريو و\nشکۆفەی ناسۆرييەکانە\nئۆخەی کپی بن سابات و سێبەری شەو\nژاوەژاوی رۆشنایی شەو\nمەحوو ناکا ناڵەی ڕۆژ و\nفڕين بە سەر باڵی ونبوون\nڕەنگاڵەیی ژين ئاوايە\nجوانی لە گەڵ ژانەکانە"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "شیعرەکانی تر", "poem_title": "سەفەر", "poem_description": "نووسین: کۆچه ر", "poem_text": "هه‌واری تریفه‌ی ئولفه‌ت\nڕسته‌ی مرواری گۆرانی گواره‌ت بچڕه‌\nله‌ دامێنی هه‌وره‌وه‌ تۆ دابارێ به‌ سه‌ر جه‌سته‌ما\nئه‌ی په‌روینه‌ كه‌مانجه‌ژه‌نه‌كه‌ی ئه‌وین\nبه‌ سه‌ر شه‌پۆلی ژێیه‌كان\nغلۆربه‌وه‌\nرۆح به‌ قوڵپی قاقای پێكه‌نین بسپێره‌\nباتێر ماچبارانی بكا و\nكلوه‌ به‌فر ئاسای به‌هار\nتك تك بڕژێ به‌ نێو چه‌می پڕ له‌ لرفه‌م\nحه‌زی سه‌ر شێتم ته‌ڕكه‌وه‌\nكه‌نگێ دڵت\nسپێتی خۆی لوولدایه‌وه‌\nشه‌وێكی پڕ نووری هه‌ڵكرد\nئه‌و ده‌مانه‌ ……….\nسه‌وزاییه‌كانی نێو ناخم\nقرچه‌ی سووتان دایده‌گرێت و\nله‌ به‌ر ڕچینی زستانێ\nبه‌ ته‌لانی هه‌لاجه‌وه‌\nكپ ده‌بێت و ده‌بڕێته‌وه‌\nده‌سا ئه‌ی وێنای رووخساری نێو ئاوێنه‌\nبه‌ گه‌ڵای زه‌ردی خه‌زانت\nشه‌رابی ته‌نیاییم قانگده‌\nگڤه‌ی هه‌ڵچوونی مه‌ی نۆشیت\nرووه‌ و ئاسمان بڵندكه‌وه‌\nئه‌ی هه‌ناسه‌ ونبووه‌كه‌ی\nنێو وشه‌ی غه‌ریبستانم\nده‌می یاقووت\nچاوی ماسی\nبۆنی چرا\nره‌نگی خودا\nئاوێته‌ی سه‌ر تاڵه‌ ژێی كه‌مانجه‌كه‌ت كه‌\nمیلۆدی نوێ بڵێره‌وه‌\nڕسته‌ ناته‌واوه‌كانت\nنابن به‌ سۆراغی ده‌نگێ\nمه‌قامێك نامۆ له‌ شارا\nله‌ سه‌نتڕاڵی ئۆسلۆوه‌ …….\nمامۆستای مه‌قاماتی من\nعه‌لی مه‌ردان\nله‌ كنه‌ و سۆراغی قه‌لای ئه‌كیرشۆسه‌\nتا قه‌تاری ئه‌ڵڵاوه‌یسی\nبه‌خانه‌ی ئۆپرا گه‌یه‌نێ\nله‌و لایشه‌وه‌\nمانگ رووناهی\nله‌ بناری شینی گۆیژه‌وه‌ ڕنیووه‌\nئاوێزانی خه‌رمه‌نی ئای ئایه‌كه‌یه‌ و به‌سته‌ی ڕه‌شۆڵی بۆ ده‌ڵێ\nحوسێن عه‌لی وا رووخساری\nبه‌ ئه‌كیرسیلڤا ته‌ڕ ده‌كا\nله‌ رۆخی رووباره‌كه‌وه‌\nگۆرانییه‌كه‌ی «باڵا گه‌ردانی چاوت بم …..»\nبه‌ ده‌م ڕێوه‌ بۆ ئاو ده‌چڕێ\nئاده‌ی تۆیش له‌و سه‌فه‌ره‌ شه‌رابیه‌تا\nچۆڕێ ئاوی ئه‌كیر سیلڤا بنۆشێنه‌\nبۆنی خونچه‌ی\nدوا ته‌مه‌نمی هه‌ڵگرتووه‌\nتۆیش وه‌كو من گوێچكه‌كانت پڕپڕ بكه‌\nله‌ ئاوی شینی ئه‌و چه‌مه‌ و\nلێوانلێو ڕه‌نگم هه‌ڵگره‌\nئه‌ی خه‌رامان ئه‌وه‌ چی بوو …….\nرووبارێك ئاوم بۆ ڕشتی\nتا قووله‌پێی رۆیشتنت ته‌ڕ بكات و\nزوو بێیته‌وه‌\nكه‌چی ماڵت لێ ونبووه‌ و نایه‌یه‌وه‌\nئه‌و ده‌مانه‌ی\nكه‌من سه‌فه‌ری ڕێم ده‌كرد\nدایكم ئاوی به‌ دووم ده‌ڕشت\nزوو زوو بۆ لای ده‌هاتمه‌وه‌\nله‌ ئامێزی میهره‌بانی ده‌نامه‌وه‌\nئه‌م سه‌فه‌ره‌ت بۆ ئه‌وه‌نه‌ بێ كۆتایه‌\nمه‌گه‌ر نازانی ئه‌زیزم …\nژانی جه‌سته‌م نابڕێته‌وه‌\nچاو له‌ ڕێگات\nله‌ جێی شه‌ونم\nبارانی فرمێسكی سوێرم\nنابڕێته‌وه‌ و\nله‌ سه‌فه‌ر و ئۆغرتایه‌"}, {"poet": "سەردار جاف", "poet_description": "['ناو : سەردار ڕەزا قادر ئەحمەد دەشتی', 'لە دایکبوون : ١ی ڕێبەندانی ٢٦٥٧ی کوردی؛ گەڕەکی زێویەی شاری کەرکووک']", "book": "شیعرەکانی تر", "poem_title": "خەزانێکی سەوز", "poem_description": "نووسین: کۆچه ر", "poem_text": "له‌ تریفه‌ی چاوه‌كانتا\nسێبه‌ری مانگ هه‌ڵده‌وه‌رێ و\nخه‌زان بیناییم داده‌گرێ\nله‌ تاڵ تاڵی پرچه‌كانتا\nخۆر له‌ ئاوابوون یاخییه‌ و به‌رۆكی په‌نجه‌ ته‌زیو و لاساره‌كانم ده‌مرێنێ…..\nله‌ قوبادی مه‌ركانه‌ی رووت\nشه‌رابی ترێی گه‌نیووه‌ به‌ ڕه‌نگی خۆی ده‌مشواته‌وه‌\nله‌ قامه‌تی باڵای پڕتا\nهه‌نگوین له‌ كووره‌ی هه‌سته‌كان په‌نگ ده‌خۆن و بۆ ژانی ئیشق ده‌مباته‌وه‌\nله‌ سپێتی تیشكی نیگات\nئه‌وا هه‌نار له‌ گوڵه‌وه‌چنێی تریفه‌ی مانگه‌ شه‌وه‌\nسۆماكانم ته‌ڕته‌ڕ ده‌كا\nئاسۆی سوور بۆته‌ كراسی ته‌مه‌نم و\nزێڕینی پرچت رۆژی رووناه و\nبه‌ تاریكیش قامكه‌كانم گه‌رم نابنه‌وه‌\nئه‌وه‌ حه‌زره‌تی جوانییه‌، لێو و ئه‌وك و هه‌ست و رۆح و چاو پڕ ده‌كا\nهه‌ناسه‌ شه‌رمگرتووه‌\nنه‌با خه‌رمه‌نی رووی مه‌هت زوو بێته‌ گۆ\nژاری گه‌ردی خۆی بڕێژێ و\nئه‌ستێره‌ی جوانی رووخسارتی پێ بروشێ\nئاسمان لۆكه‌ ده‌بارێنێ\nبه‌ سه‌ر ده‌فه‌ی میوه‌كانی گۆزه‌ی پڕ شه‌رابی كه‌نوو\nغلۆر غلۆر ده‌بنه‌وه‌ و\nدڵ یه‌ك لێدانێكی هه‌یه‌ و\nتامی ڕه‌زێكی شیرینی پێ ده‌به‌خشێ\nتنۆك تنۆك\nهه‌نار به‌رچنه‌ی باڵا\nبزه‌یه‌كی پڕ ژانه‌ سوێ به‌ ته‌وێڵی هه‌نسك ئاڵاو\nله‌ گاشه‌ به‌ردی به‌ر ده‌رگای شارا كڕنووشی بۆ ده‌با\nدڵۆپ دڵۆپ\nگێلاسه‌ سوور\nرۆحه‌ ره‌نگ جگه‌رییه‌كه‌ ئاوپرژێن ده‌كا و\nله‌ قه‌تاره‌ی كاروانسه‌را\nچمكی له‌چكی جوانیت ده‌با\nتۆ چۆڕاوگه‌ی شه‌رابی ڕه‌شی زه‌نوێری\nیا ئاو هه‌ناری گوڵاویی\nده‌ڕژێیه‌ سه‌ر لێوانمه‌وه‌\nبه‌ سه‌ر ته‌مه‌نی ئیشقما، گه‌ڵاگه‌ڵای گوڵوه‌ریوی\nده‌بییه‌ مشكی\nیا هه‌وری ڕه‌نگاو ڕه‌نگی به‌ سه‌ر شانمه‌وه‌"}]