[{"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئاخ لە میهر و وەفا نیشانە نەما", "poem_description": "", "poem_text": "ئاخ لە میهر و وەفا نیشانە نەما\nهەر نەبوو یا کوو لەم زەمانە نەما\n\n\nئەشک و ئاه و سەر و دڵ و دینم\nبێ بەها ڕۆیی و بەهانە نەما\n\n\nگوڵی بەختت بە دڕکوداڵە قەرین\nبولبولا شۆری عاشقانە نەما\n\n\nئەرغەنوون ساکت ئەرخەوان بێڕەنگ\nئەسەری بادەیی موغانە نەما\n\n\nدەف وەکوو ڕازی عیشقی من دڕیا\nکاتی شەوق و نەوا و تەرانە نەما\n\n\nبێ وەفا بووم ئەگەر نیگاری عەزیز\nکە هەرا و وەجدی سەرمەسانە نەما\n\n\nچاوی من تانەگیری یارانە\nدوژمنا بۆ تۆ وەختی تانە نەما\n\n\nدڵەکەم حیزەجاڕی تیری غەمە\nئیحتیاجی بە ئەم نیشانە نەما\n\n\nسەیلی میحنەت لەدووتە ئەی تاهیر\nباسی تۆ ئیدی لەم میانە نەما"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە عیشوە دڵبەری و دڵداری هێشتا", "poem_description": "", "poem_text": "بە عیشوە دڵبەری و دڵداری هێشتا\nبە غەمزە خوێنخوەر و جەبباری هێشتا\n\n\nبە ڕەوتی ئاهووانە و غونجی تاووس\nنیگارین یارەکەی پێراری هێشتا\n\n\nئەگەرچی بێ دڵ و دینم لە داخت\nلە دڵدا حاکمی زۆرداری هێشتا\n\n\nبەڵێ تەرکی وەفا ڕەسمی قەدیمە\nنەبوویتە غەیری من هەر یاری هێشتا\n\n\nبە لێوان ڕووحبەخشی وەک مەسیحا\nبە چاوان نێرگسی بیماری هێشتا\n\n\nبە نافەی زوڵفی پڕ چین و موسەلسەل\nکەسادی تەببەت و تاتاری هێشتا\n\n\nئەمن سەرمایەکەم بەربادە و ئاخۆ\nلەبەر من عاجز و غەمخواری هێشتا؟ \n\n\nبەڵێ گەرچی خەتا ڕۆییت بە یاری\nلە پێش چاوم نکووکرداری هێشتا\n\n\nئەگەرچی بۆ ڕەقیب وەک گوڵ دەپشکووی\nلەلای من نەوگوڵی بێخاری هێشتا\n\n\nنەڵێی تاهیر لە ڕەفتارم بووە زیز\nلەتیف و شۆخ و خۆش ڕەفتاری هێشتا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "تا هیممەتم کوتای بە تەمەننا دەری بەڵا", "poem_description": "", "poem_text": "تا هیممەتم کوتای بە تەمەننا دەری بەڵا\nدەربەس بووە بە ماڵی ئەمن کیشوەری بەڵا\n\n\nدەستی قەزا کڵاومی لە مزگێنییا فڕاند\nئەو کاتە نایە سەر سەری من ئەفسەری بەڵا\n\n\nهێشتا کە بێشکە قەلعەئەمانی ئەمن بوو غەم\nهێنایە سەر وڵاتی دڵم لەشکەری بەڵا\n\n\nڕوتبەی لە کۆهکەن گەلێ ئەو بان کراوە سەبت\nعوششاقی ڕووت، نێوی لەنێو دەفتەری بەڵا\n\n\nهەر سوبح و شامێ بۆ منی بێچارە پێشکەشە\nبێشک لە باخەوانی جیهان نۆبەری بەڵا\n\n\nکێ بوو کە قامەتی وەکوو نەی مایەوە و نەبوو\nچەوت و چەمیدەیی ئەسەری چەنبەری بەڵا\n\n\nیام خۆ لە چاوەکانی ئومێدی نەهاتە خوار\nسەد دورجی سەربەمۆر لە دوڕ و گەوهەری بەڵا\n\n\nتاتایە تا بەدەم شنەیی باوە زوڵفەکەت\nیاران چ چارە کەم سەری هەڵدا سەری بەڵا\n\n\nسووتام لەتاوی گەرمی گڕەی گیانستێنی غەم\nتاهیر کە کەوتە سەر سەری من سێبەری بەڵا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "تاهیر وەرە بەبێ خونکی و شائبەی ڕیا", "poem_description": "", "poem_text": "تاهیر وەرە بەبێ خونکی و شائبەی ڕیا\nهەڵدە لە خۆت و ڕوو کەرە دەرماڵی کیبریا\n\n\nتا خۆتی ترس و وەحشەتە میوانی نێو دڵت\nبێ خۆت بە بۆ موئانەسەتی ڕەحمەتی خودا\n\n\nخۆت هەر شقا و زوڵمەت و حیرەت ئەدەی سەمەر\nبێ خۆت سەعادەتت سەمەرە و ئولفەت و سەفا\n\n\nخۆت پڕ جەحیمی نیقمەت و ئاژاوەیە دڵت\nبێ خۆت ئەگەیتە جەننەتی پڕ نیعمەتی ڕەزا\n\n\nخۆت ماری حەوسەری دەگەڕی پێی ئومێدی خۆت\nبێ خۆت بە بۆ خەزێنەیی خۆف و سەرای ڕەجا\n\n\nببڕە گورێسی خۆت و زەنجیری ئاوەزان\nنازانی و نەبوونییە ژینی هەتاهەتا\n\n\nئەو ژینە نە کە وا ژن و ژان و ژڵیژەیە\nئەو ژینە وا نە ژینە لەبۆی خوێن و خوێنبەها\n\n\nژینێ کە وا بەهەشتە لەکن ئەو وەکوو سەقەر\nژینێ کە وا نەعیمە لەلای نیقمەت و جەفا\n\n\nژینێ کە خولد و تووبی و کەوسەر لەلای دەبەن\nخانووی خراپ و ئاوی سوێر، دڕکی سەرچیا\n\n\nئەو ژینە بێ موتابەعەتی سوننەت و کیتاب\nهەیهات دوورە موشکیلە بۆ هیچکە دەس بدا\n\n\nگەر ئەو حەیاتە سەرمەدییەت پێ خۆشە دە زوو\nڕێی سەفوەت و سەفا بگرە و شەرعی موستەفا\n\n\nناگەیتە حەددی کیشوەری ئیمان هەتا نەکەی\nتابع بە شەرعی حەزرەتی ئەحمەد حودی و هەوا\n\n\nتاریکەڕێی سەعادەتی عوقبا دە زووبە زوو\nلەو بەحری نوور و ڕەحمەتە فکرێکە بۆ چرا\n\n\nجیسمت موتیعی ئەو کە هەتا دەرکەوی سەلام\nقەلبت - عیشقی ئەو کە هەتا ڕوو بدا زیا\n\n\nیادی جەماڵی ئەو شەهە کەوتۆتە هەر دڵێ\nضوئ صبیحة الکوم حلّ فی الدُّجى\n\n\nساداری ئەو بەسا مەخەرە سەر سەرای دەهر\nئەو سا دەگەیتە سایەیی عیززەت دڵا بە سا\n\n\nعیشقی جەماڵی حەزرەتی مَحبوبِ ذوالمنن\nبگرە دە بەردە عیشقی ڕوخی نەوگوڵاڵە سا\n\n\nهەڵدە لە هەڕڕەهەڕ و هەرای مەردمی دەنی\nهەڵدە لە بوغز و کینەیی ئیخوانی هاوسا\n\n\nئەو سیخ و زەرک و خنجەر و شمشێر و ئاگرە\nئەم بەرد و دار و غەیبەت و فیسق و ڕیا و هەرا\n\n\nبێ سوودە بۆ شەریعەتی سوڵتانی موڕسەلین\nبێ نوورە بۆ تەریقەتی سالاری ئەولیا\n\n\nگەر تۆ بڵێی کە شەرع و تەریقەت لە یەک جیان\nوا بزانە ئەهلی کوفری و بێ دین و بێ حەیا\n\n\nهەر کەس لە ئەولیا کە بە شوێنێ گەییشتووە\nنەبوە مەگەر لە پەرتەوی شەرعی ئەبەد بەقا\n\n\nگەر قادریت بخوێنە لە غنیه و فتوح غیب\nدەستووری ئەم تەریقەتە بۆ خاتری خودا\n\n\nدەس هەڵگرە لە فیسق و فجوور و لە ماڵی خەڵق\nئیڕشادە یا کوو جەممی مەڕ و بزن و ماڵ و گا\n\n\nئەو فاسیقە کە شیر لە سکی خۆی ئەدا و ئەڵێ: \nمن حایزی کەرامەتم و هیممەت و شەفا\n\n\nسا پێی بڵێن کەرامەتەکە ماڵی ئەو نییە\nئەم عایدە بە خێوی خۆی و بەخشی ئەو شقا\n\n\nتاهیر غولامی ئەو کەسەیە وا بە سەد ئومێد\nگرتی تەریقی شەرعی نەبی و کردیە موقتەدا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دڵ تەویەتی و لەبۆ لەبی خۆی بێقەرار ئەکا", "poem_description": "", "poem_text": "دڵ تەویەتی و لەبۆ لەبی خۆی بێقەرار ئەکا\nتادارە مەیلی پڕ بە دەمی دەنکەنار ئەکا\n\n\nدوێنێ هەموو جیهان شڵەژابوون وتم چییە؟ \nوتیان: وەفا و پیاوەتییە لێرە بار ئەکا\n\n\nوەک گا بە باڕەخوێنی هەواوە نزایەتی\nهەر عاشقێ وڕاوەیی بۆس و کەنار ئەکا\n\n\nوەک ئاوی ژێری کایە فەریبی نەکا بخۆی\nپیاوی هەوا کە مل کەچ ئەکا و خۆی هەژار ئەکا\n\n\nشێخم لە هەر کوێ کردیە سەر مینبەری ڕیا\nهەر عارفە کوڕانە لە ئەو جێ فیرار ئەکا\n\n\nکۆتا کە دەستی خۆزگە لە داوێنی دەهری دوون\nدوور بە لە مووچە گیانە هەتا پێت کار ئەکا\n\n\nئاوی ژیانی خزر نەسیبی کەسێکە وا\nبەو خاکی بەردەرە دڵ و گیانی نیسار ئەکا\n\n\nتاهیر لە خاکی ڕێگوزەری دڵبەرێکە جێی\nبەو خاکی ڕێیەت هەفت فەلەک ئیفتیخار ئەکا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دڵم بۆ حەزرەتی تۆ مەخزەنی دەرد و غەمە هێشتا", "poem_description": "", "poem_text": "دڵم بۆ حەزرەتی تۆ مەخزەنی دەرد و غەمە هێشتا\nغەمت شادیفەزایە هەرچی بیدەی هەر کەمە هێشتا\n\n\nئەگەرچی بۆتە چاوەی زووخی مەینەت زامی ناسۆرم\nبە لەبخەندە و نیگای دا چاوەنواڕی مەرهەمە هێشتا\n\n\nوجوودی من سەراپا مەحوی سەیری حوسنیە و نوتقم\nلە وەسفی یەک سەری مووی هیچنەزان و ئەبکەمە هێشتا\n\n\nلە ئەو زوهرەجەبینە عەینی نەعشە عیقدی پەروینم\nبەڵام عوقدەی غەم و دەردی لەنێو دڵدا جەمە هێشتا\n\n\nلەگەڵ ئەو یاری غارەم ئاخ نەبوو عەیشی سەفەر قسمەت\nدرێغ پێم چاوەنواڕی ئێشی نێشی ئەرقەمە هێشتا\n\n\nخەم و پێچی کەژ و کێوی چیا و هەردی وەفام تەی کرد\nکە زوڵفت خاوی ئەستۆم بێ و کەچی هەر پڕ خەمە هێشتا\n\n\nنیگای ئەو ئاهووە شێرانی بێشەی شێت و شەیدا کرد\nچ زێبا سەردەلیلەی شۆخ و دڵچەسپی ڕەمە هێشتا\n\n\nلە حەوزەی عیلم و عیرفان وێڵ و وەحشی ماوە گەر تاهیر\nچ غەم مەدداحی شێت و وێتی غوث الاعظمە هێشتا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "لە دەردی جەور و غەم هانامە هانا", "poem_description": "", "poem_text": "لە دەردی جەور و غەم هانامە هانا\nلە هیجری دڵبەری بێ تامە هانا\n\n\nنیهالی ئارەزووم بێ ئاوە هاوار\nبە وشکی کاتی هەڵکەنیامە هانا\n\n\nلە دنیادا ئەتۆ بووی شادمانیم\nلە داخی مەینەتی دنیامە هانا\n\n\nچواردە ساڵە هیوای وەسڵی باڵات\nخەیاڵ و وێردی تا ئێستامە هانا\n\n\nئیدی کەڵکی نەما عومری درێژم\nئەوا دەستی لە تۆ کۆتامە هانا\n\n\nجوابی مەرگی خۆم بیست و نەلەخشام\nحەیاتی وەسڵەکەت هیوامە هانا\n\n\nئەتۆ کەی لایقی بەزمی خەسان بووی\nقسووری بەختی نازێبامە هانا\n\n\nئەتۆ خۆ ئاسکەکەی هەردەی دڵم بووی\nچلۆن پێت گیری حەڵقەی دامە هانا\n\n\nئیدی بۆ من ویساڵت ئەی عەزیزم\nتەمای پووچ و خەیاڵی خامە هانا\n\n\nئەتۆ شیرین و من فەرهادی مەحزوون\nلە تیشەی جەورەکەت فریامە هانا\n\n\nوەکوو تاهیر بە تیری تەعنی ناکەس\nدڵم ڕێش و دەروونم زامە هانا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەگەر نەماوە مورووەت مەگەر بڕاوە وەفا", "poem_description": "", "poem_text": "مەگەر نەماوە مورووەت، مەگەر بڕاوە وەفا\nکە هەر جەفایە سزای حاڵی ئەهلی سەفا\n\n\nبە پێی پیادە لەدووی کارەوانی هیجرانم\nخۆشە ئەجەل وەکوو جەردە  -  هەڵپەڕێ لە قەفا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەهی من ڕۆشن و ڕەخشانە هێشتا", "poem_description": "", "poem_text": "مەهی من، ڕۆشن و ڕەخشانە هێشتا\nزەواڵی زوڵمەتی حیرمانە هێشتا\n\n\nدەوای حاڵی دەروونی نامورادە\nشەفای دەردی غەمی هیجرانە هێشتا\n\n\nمەڵێن گیراوە ڕووی وەک بەدری کامیل\nلەژێر هەوری غەما تابانە هێشتا\n\n\nبەگیانی ئەو کە گیانم پڕ عەزابە\nبەڵام گیان و دڵ و جانانە هێشتا\n\n\nئەگەر چی بێ سوبات و کەم وەفا بوو\nلە عیشقی وا دڵم حەیرانە هێشتا\n\n\nبە میوانی دوو لەعلی جانفەزای بم\nلەنێو دڵیا غەمم میوانە هێشتا\n\n\nبەڵام داخی لە دڵما خانەخوێیە\nچرای لەو داخەیە، ئەویانە هێشتا\n\n\nبە ئینجازی ویساڵی ڕۆح و گیانم\nدەخیلی غەوسەکەی گەیلانە هێشتا\n\n\nکە پاشی هەشتسەد و بیست و چوارساڵ\nبە دڵدا یادی نوورئەفشانە هێشتا\n\n\nئەگەرچی دیجلەیە فرمێسکی چاوم\nبە لوتفی ئەو لەبم خەندانە هێشتا\n\n\nئەگەرچی شەرمەسار و پڕ گوناهم\nشەفیعم حەزرەتی سوڵتانە هێشتا\n\n\nوەکوو تاهیر ئەنیسی فەزڵی فەیزم\nلە تۆزی خاکی ئەو ئاسانە هێشتا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "هەموو ئاواتی دڵ وا بێ ئەسەر ما", "poem_description": "", "poem_text": "هەموو ئاواتی دڵ وا بێ ئەسەر ما\nدرەختی ئارەزووەکەم بێ سەمەر ما\n\n\nخەیاڵم کەوتە دووی عەنقای ویسالت\nئەویش وەک من هەژار و دەربەدەر ما\n\n\nبەجێ هات سەبری ئەییوبیم بە دوو قات\nبەڵام دەردی دڵ و ژاراوی هەر ما\n\n\nلە هیجرا وا گەیی عومرم بە ئاخر\nلە کوێ وەک من کەسێ وا دەستەسەر ما\n\n\nزەمانە مووی سپی کردم بەبێ جێ\nلە حاڵم ڕووی سیا بێ بێ خەبەر ما\n\n\nدەمەی ئاهم چلۆن ڕێگەی دەگیرێ\nکە وەک ئەشکم ڕەوان و ڕێ لەبەرما\n\n\nگرفتارم بە داوی بێوەفایی\nکە خوێن و دین و ئیمانم هەدەر ما\n\n\nدەبا ڕەنجم بە با بێ میسلی فەرهاد\nبە شیرینی نیگارم وا سەمەر ما\n\n***\n\nوتم ڕۆحم فیدای تۆ کەم وتی لا\nلە تۆ فیدیەم نییە مەقبووڵم الا\n\n\nهەتاکەی هەوری نیسان بێ دوو چاوم\nئەیا خەندەت وەکوو لووئلووئی لالا\n\n\nوەکوو قومری هەتا کەی من بناڵم\nلە هیجری قامەتت ئەی سەروباڵا\n\n\nلەلات بێقەدرە گیان و دڵ وەکوو خۆڵ\nچ حاجەت نەقد و ماڵ و جینس و کاڵا\n\n\nشکا ئێسقانی جەستەی من لە جەورت\nبە ڕەفعەت هەر بژی ئەو قەدری والا\n\n\nئەمن با زۆر بێ کۆگای سەییئاتم\nکەرەم مەبدایە بۆ ئیحسان و ئاڵا\n\n\nبە غەمخواری منم مەجنوونی کوردان\nبە دڵداری ئەتۆش لەیلا بە لەیلا\n\n\nبە مەخمووری وتم خوێنخۆرە چاوت\nئیلاهی تۆبە بێ لەم تەرکی ئوولا\n\n\nبەجارێ بوون بە ناحەز یار و دڵسۆز\nبەڵا باری بەسەر مندا لە هەر لا\n\n\nبە ئوستادی موشیری عالەمێ بووم\nئەمێستا مەسخەرەی ئەدنا و ئەعلا\n\n\nوەکوو تاهیر وەها بۆ حەزرەتی یار\nکەسێ نەیکردووە شیعری خۆش ئیملا"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی فەڵەک ئیدی لە تۆ ناخۆم فەریب", "poem_description": "", "poem_text": "ئەی فەڵەک ئیدی لە تۆ ناخۆم فەریب\nبێ سەمەر بوو میحنەتی سەبر و شەکیب\n\n\nمەحوی نووری عیشقی یارم گوێم نییە\nگەر بڵاو بێ زوڵمەتی جەوری ڕەقیب\n\n\nفەسڵی خۆش ئاو وهەوای فەسڵە لەلام\nوەک بەهاری ڕووحفەزای وەسڵی حەبیب\n\n\nئەی برای من تیری دوژمن نامکوژێ\nکوشتمی ئەمما جەفای عیشوەی تەبیب\n\n\nمن لە ئەو نەخڵی قەدە، باتی ڕوتەب\nهەر بەڵا باری بە سەرما یا نەسیب\n\n\nنوکتەسەنجی باعیسی دەردیسەرە\nزوو بە بۆ خاڵی لەبی بە تۆ لەبیب\n\n\nسیلسیلەی مەنزوومی زوڵفی تاهیرا\nلایقە بۆ دەرسی ئوستادی ئەدیب"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە پێچی زوڵفت دوو ساخم مەکە", "poem_description": "", "poem_text": "بە پێچی زوڵفت دوو ساخم مەکە\nبە ئاگری هیجر داخم مەکە\n\n\nبێ بەش لە سەیری ناو باخم مەکە\nلە گوڵ و نێرگس یاساخم مەکە\n\n\nدوور لە سەیرانگەی ئێڵاخم مەکە\nبەندەفەرمانم قاچاخم مەکە\n\n\nمەمخە جەحانم دووری باڵای خۆت\nدوورم مەخەوە ساتێ لەلای خۆت\n\n\nجل و بەرگی خەم مەکە خەڵاتم\nمەپسێنە ڕشتەی هیوا و ئاواتم\n\n\nشەکەرم، بادامم، نوقڵ و نەباتم\nئاوەکەی زەڵاڵ چاوەی حەیاتم\n\n\nکۆترە باریکەی سەوڵی باڵاتم\nمەلی دانەچین خاڵی ئاڵاتم\n\n\nسەرگەشتەم ڕەندی عاشقم مەستم\nدڵنەوازم بە، کەم بکە پەستم\n\n\nدێوانەی سەرشێت چاوانی مەستم\nکەوتووم جارێ سا بگرە دەستم\n\n\nخۆ قەولت دامێ لەگەڵم ڕاس بی\nیەکدڵ و یەکگیان بێ قسەوباس بی\n\n\nئێستە باس هەر باس ناڕاسی تۆیە\nهەر باسەکەی یار نەناسی تۆیە\n\n\nبەزەئیت نەهات بە کەساسیما\nبە ڕووت و قووتی و بێ کراسیما\n\n\nمن کەسم تۆ بووی کەوا و کراسم\nبۆ تۆ نەماوە خەون و خوراسم\n\n\nنازانم بۆچی لە من بووی یاخی\nبۆ چی بەم جۆرە لێم بێ دەماخی\n\n\nئەوا بێ مەیل بوویت مەیلت دا بە غەیر\nلەگەڵ من بڕیت هێجگار سەواڵ خەیر\n\n\nنە بە سوورەسێو نە بە کاڵەبەی\nجارێ لە جاران من بە سەر ناکەی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەو زوڵفە تا لە سەر ڕوخی ئەو سایەبانی گرت", "poem_description": "", "poem_text": "ئەو زوڵفە تا لە سەر ڕوخی ئەو سایەبانی گرت\nون بوو هەتاو و سێبەری خەڵقی جیهانی گرت\n\n\nئەو ڕوومەتە کە خێوەتی هەڵدا لە گوڵشەنا\nفەسڵی بەهاری لالەعوزاران خەزانی گرت\n\n\nچاوی ئەتۆ بوو ئاگری پیلانی هەڵگڕاند\nشمشێری تیژی هانی و تیروکەمانی گرت\n\n\nدڵ ویستی تەرکی فێڵ و فەنی واعیزان بکات\nپیاوانە هات و دامەنی پیری موغانی گرت\n\n\nئەو عاشقەی کە کۆیی خەراباتی کردە شوێن\nبۆ خۆی لە سوور و شینی دوو عاڵەم ئەمانی گرت\n\n\nسەیری فەڵەک بە چاوی بچووکی دەکا ئەوەی\nلەو ئاستانە پاکە لەبۆ خۆی مەکانی گرت\n\n\nتاهیر ئەوەندە ناسک و خۆشە کەلامەکەت\nهەر کەس کە بیستی و دڵی تێ دا گیانی گرت"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی هەمنەفەسی نەسیمی جەننەت", "poem_description": "", "poem_text": "ئەی هەمنەفەسی نەسیمی جەننەت\nئەی لابەری دەرد و ڕەنج و میحنەت\n\n\nئەی مایەیی عیشق و سۆز و ناڵین\nئەی وادییی ئولفەت و موحەببەت\n\n\nئەی نەفحەگەری عەبیری سارا\nئەی بەشدەری ئاهووانی تەببەت\n\n\nهەم مەعدەنی عەیش و شادمانی\nهەم مەنبەعی پەستی و مەشەققەت\n\n\nتوڕڕەت سەبەبی جەفا و خاری\nجەبهەت سەری خۆشی و مەسەڕڕەت\n\n\nباڵا وەکوو نەخڵی کامەرانی\nهیجران هەموو خواری و مەزیللەت\n\n\nلەعلت بە شیفا وەکوو مەسیحا\nگیانبەخش و ڕەحیق و پڕ مەوەددەت\n\n\nغەمزەت بە شیفا وەکوو سکەندەر\nغارەتگەر و سەخت و بێ مورووەت\n\n\nزەهرە هەموو زاهیری کەلامت\nیەعنی هەموو ڕۆح و ڕاح و ڕاحەت\n\n\nڕوخ مەتلەعی سوبحی نەوجوانی\nخۆش مەنزەر و پاک و باسەباحەت\n\n\nلەب چەشمەیی ئاوی زیندەگانی\nشیرینە بەڵام لەگەڵ مەلاحەت\n\n\nغەیر زوڵفی ئەتۆ نییە عەزیزم\nسەرڕشتەیی عیززەت و سەعادەت\n\n\nغەیر چاوی ئەتۆ نییە نیگارین\nئاشووبی جیهانی پوڕ موسیبەت\n\n\nوەسڵت چییە؟ موڵک و پادشاهی\nهیجرانت؟ ئەمن دەخاتە نیکبەت\n\n\nخاکی دەری تۆیە زێڕ و زێوم\nچیم داوە ئەمن لە ماڵ و میکنەت\n\n\nدەرکەوت تەلیعەیی سەعادەت\nتا دڵبەری من نوواندی تەلعەت\n\n\nتا کەی لە فیراقی تۆ بکێشم\nباری غەم و دەرد و ڕەنج و سەخڵەت\n\n\nمەعنایی منت ئەگەر بدیبا\nبەم چەشنە نەبووی ئەسیری سوورەت\n\n\nگەر تۆ دەبڕی بەراتی تاهیر\nزۆر چاکە بەڵام بە سەبر و موهڵەت"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بوڵەندیم پەستییە و سوودم غەرامەت", "poem_description": "", "poem_text": "بوڵەندیم پەستییە و سوودم غەرامەت\nزەبوونیم عیززەتە و زیللەت کەرامەت\n\n\nئەوا خەرمانی شادیم ئاگری سەند\nچ حاسڵ ئاوی فرمێسکی نەدامەت\n\n\nمنم ماڵکاول و مەزڵووم و سەرکز\nمنم «نحسن نحوسی» باشەئامەت\n\n\nئومێدم بوو بە ئینفاقی کەریمان\nئەمێستا گیری گێژاوی لەئامەت\n\n\nئەخۆم خوێنی دەروون تا ڕۆژی مەحشەر\nئەکەم ناڵەی حەزین هەر تا قیامەت\n\n\nبەدایم ڕووم لە میحرابی برۆتە\nهەتا نوێژی جەنازەم کەن ئیقامەت\n\n\nقەسەم ناخۆم بە تاقی ئەبرووانت\nلەژێر باری غەما چەوساوە قامەت\n\n\nئەگەر بمرم بە ئەم دەردانە تاهیر\nحەیاتێکە لەنوێ یارم سەلامەت"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە پاکی تەور و ئەخلاق و نیژادت", "poem_description": "", "poem_text": "بە پاکی تەور و ئەخلاق و نیژادت\nچییە سووچم دەمێ ناکەومە یادت\n\n\nبە شیوەن عومری من سەرچوو بە تاڵی\nکە بتبینم بە شیرینی و بە شادت\n\n\nمورادی من لە دونیادا ئەتۆ بووی\nلەگەڵ من حەیفە، نەمزانی مورادت\n\n\nئەتۆ بووی مەعدەنی حیلم و عەداڵەت\nبەڵام بێچارە مەحروومم لە دادت\n\n\nمەگەر ڕەنگی زەمانەت گرتووە وا\nبە ئەم خەڵقە نەماوە ئیعتیمادت\n\n\nهەموو عالەم لە فەیزت بەهرەمەندە\nبەڵام بۆ من خەسیسە تەبعی ڕادت\n\n\nبە چاو ئاو و بە دەم ئاگر بە سەر خاک\nئەوی تاهیر لە دەس عومری بە بادت"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "یاری من ڕەنگی ڕۆژگاری گرت", "poem_description": "", "poem_text": "یاری من ڕەنگی ڕۆژگاری گرت\nئایەنەی خاترم غوباری گرت\n\n\nلێوی ناکەس لە لەعلەکەی ئەنگووت\nلێوی من لەم جەفایە باری گرت\n\n\nسەروەکەم هاونشینی کۆڵەبییە\nگوڵبونم ڕەنگ و بۆی خاری گرت\n\n\nبۆ مژینی ڕقیی پڕ سەفرا\nسەروی باڵای لە کۆی هەناری گرت\n\n\nبۆ مەزاجی منی حەزینی سەقیم\nنەیشەکەر چی بوو، زەهری ماری گرت\n\n\nئاخ لە دەس چاوی پڕ لە کینی حەسوود\nچاوی بەختم غوباری تاری گرت\n\n\nجارێکی دڵبەرم بە میهر و وەفا\nحورمەتی عاشقی هەژاری گرت\n\n\nجارێکی ڕەهبەرم بە ڕەسمی قەدیم\nڕێی سەفا و عیززەت و وەقاری گرت\n\n\nمن بەدەس دۆسی خۆمەوە فەوتاوم\nهەموو دوژمن لە من کەناری گرت\n\n\nمەدەدی ڕۆحی غوث الاعظم بوو\nلایەنی خەستەیی فەگاری گرت\n\n\nئەو کەسە وا لە فەیزی ئەنفاسی\nفەسڵی سوننەت شکۆی بەهاری گرت\n\n\nئەو کەسەی وا لە حەڵقەیی دەرسی\nعالەمی عیلم ئیعتیباری گرت\n\n\nئەو کەسەی وا لە عەتری ئیخلاسی\nشیعری تاهیر شنۆی تەتاری گرت"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئاخ لە دەس کڵپە و شەرارەی ئارێ داخ", "poem_description": "", "poem_text": "ئاخ لە دەس کڵپە و شەرارەی ئارێ داخ\nداخ لە دەس ئێشی برینی خارێ داخ\n\n\nکەس نییە وەک من لە دەستی جەوری یار\nهەمدەمی ڕەنج و جەفای ئەغیارێ داخ\n\n\nبۆ غەمی من ئێستە دڵشادە ڕەقیب\nئەو بە تۆ دڵخۆش و من غەمبارێ داخ\n\n\nتا بە ئەغیار هەمدەمە ئەو دڵبەرە\nبوو بە هاوڕازی ئەنیسی یارێ داخ\n\n\nچواردەساڵ گەنجی ویسالێکم دەویست\nعاقیبەت پێچیا بە پێما مارێ داخ\n\n\nنۆشە بۆ من نێشی ناهەمواری ئاه\nخۆشە بۆ من حەنزەلی گوفتارێ داخ\n\n\nبوو بە ئەغیار ئێستە یاری غاری من\nدادەنیشم من لە گۆشەی تارێ داخ\n\n\nشوێنی خاری میحنەت و زامی جەفا\nچاک بووە تێکەڵ لەگەڵ ئاسارێ داخ\n\n\nشەهدی وەسڵە تاهیرا بەهرەی ڕەقیب\nتۆ بنۆشە کاسەیێ پڕ ژارێ داخ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "لە تاڵیی تامی سەبری بێ سەمەر ئاخ", "poem_description": "", "poem_text": "لە تاڵیی تامی سەبری بێ سەمەر ئاخ\nلە نەشئەی زەهری لێوی وەک شەکەر ئاخ\n\n\nلە خولفی وەعدە و ئیقراری بێ سوود\nلە جەننەت زاهیری باتن سەقەر ئاخ\n\n\nلە لۆمەی سەگدڵانی دوور لە دین داد\nلە تانەی ناکەسانی بێ هونەر ئاخ\n\n\nلە قرچەی نیوەسووتی نەخڵی ئوممێد\nلە کڵپەی ناری سینەی پڕ شەرەر ئاخ\n\n\nلە ئیستیغنای حەبیب و جەوری ئەغیار\nلە شوومی بەخت و هیواکەی هەدەر ئاخ\n\n\nلە گیانی خۆی بە دڵ بێزارە تاهیر\nدەهەڵکێشێ هەناسە و ئاخ لە سەر ئاخ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی مەنبەعی حەقایق و بەحری سەفا مەدەد", "poem_description": "", "poem_text": "ئەی مەنبەعی حەقایق و بەحری سەفا مەدەد\nدرمانده ایم ئەی شەهی چرچەقەڵا مەدەد"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "خەستەیی باری گوناهم غەوسی گەیلانی مەدەد", "poem_description": "", "poem_text": "خەستەیی باری گوناهم غەوسی گەیلانی مەدەد\nشەرمەسارم ڕووسیاهم قوتبی ڕەببانی مەدەد\n\n\nژەنگی عصیانها منی مەغزووبی عالەم کردووە\nهەڵکە دیجلەی ڕەحمەکەت مەحبووبی سوبحانی مەدەد\n\n\nزاهیرم بێرزراوی عالەم باتینم پڕ داخ و دەرد\nدڵ لە زوڵمەت کەیلە ئەی قەندیلی نوورانی مەدەد\n\n\nمن زەلیلی هەڕگ و بێڵ و بێ دەلیل و ڕێنەزان\nئەی هیدایەتبەخشی جەمعی جین و ئینسانی مەدەد\n\n\nمن سەراپا نوقمی زوڵماتی گوناه و زیللەتم\nمەوریدی عِزّی تَجلّای نوری مَنّانی مەدەد\n\n\nمن موتیعی نەفسی بەدفەڕ ماو لە تاعەت بێ نەسیب\nئەی شەهەنشای بەرحەقی شاهانی ڕۆحانی مەدەد\n\n\nبێ بەش و مایەتەباه و تێشکاو و موفلیسم\nمەهبەتی فەیز و فوتوحی زاتی یەزدانی مەدەد\n\n\nبۆ دڵی مردووم دەخیلە وەک مەسیحا هیممەتێ\nلوتفی ئەنفاست شنۆی ئەنفاسی ڕەحمانی مەدەد\n\n\nچاوەنواڕی ڕێزە ئێسقانی موبارەک خوانی تۆم\nئەی سەگانی دەرگەهت شێرانی مەیدانی مەدەد\n\n\nکەی من ئەوجاهەم هەیە تا بڵێم سەگی دەرماڵی تۆم\nبۆ سەگی دەرماڵەکەت کەم خۆم بە قوربانی مەدەد\n\n\nکاتی مردن سەرفەرازم کە بە فەیزی مەقدەمت\nبۆ خەلاسی من لە تەفتیناتی شەیتانی مەدەد\n\n\nڕۆژی مەحشەر بمخەرە ژێر سێبەری بەیداخەکەت\nقوتبی بێ هەمتا دەخیلە غەوسی بێ سانی مەدەد\n\n\nهیممەتی ڕۆحی موقەددەس گەر نەکەیتە باوەڕم\nکێ نەجاتم دا لە تەسویلاتی نەفسانی مەدەد\n\n\nجورعەیێ چەشمەی حەقیقەت تینوویی ئەلتافی تۆم\nئەی ئیمام و ڕەهبەری مەردانی عیرفانی مەدەد\n\n\nپەردەپۆشی بە، بە زەیلی مەرحەمەت ڕۆژی جەزا\nگەر لە تاهیر دەرکەوێ ئاساری نادانی مەدەد"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "قیبلەیی عاریفان ئەمان قودوەیی موتتەقین مەدەد", "poem_description": "", "poem_text": "قیبلەیی عاریفان ئەمان، قودوەیی موتتەقین مەدەد\nکەعبەیی عاشقان کەرەم، ڕەهبەری ڕاستین مەدەد\n\n\nقووڕەیی عەینی موستەفا، غوڕڕەیی عەیشی مورتەزا\nقووەیی زەهری موجتەبا، تووڕەیی حوکمی دین مەدەد\n\n\nشاهیدی وەجهی لو کشف، لابیسی خەلعەتی شەرەف\nکاشفی سیڕڕی جاهدوا، قامیعی بوغز و کین مەدەد\n\n\nمُحِییی سوننەتی نبی موسلیحی جاهیل و غەبی\nغوث و امام و مقتدا، نوخبەیی ماء و تین مەدەد\n\n\nڕەفڕەفی عالەمی عولا، هەمدەمی مەجمەعی سەفا\nهەم سەفەری «حەبیبی حەق»، هەم نەفەسی ئەمین مەدەد\n\n\nقوتبی مەداری مەعریفەت، حایزی فەزڵ و مەحمەدەت\nوارسی لوتف و مەکرەمەت، موجتەمەعی یەقین مەدەد\n\n\nهەوری سەخایە جوودی تۆ، بەحری عەتا وجوودی تۆ\nزوڵمەتە نێو دەروونی من، نووری دڵی حەزین مەدەد\n\n\nبەندەیی چاکەرانی تۆ، تاهیری دوور لە عەقڵ و دین\nچاوەنواڕی ڕەحمەتە، ئەعلەمی عالەمین مەدەد"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بۆ گوڵێ پەردەی دڵم پڕ بوو لە خار", "poem_description": "", "poem_text": "بۆ گوڵێ پەردەی دڵم پڕ بوو لە خار\nکەس نەبێ وەک من زەبوون و دوور لە یار\n\n\nیار و یاریم دوژمنی ڕۆح و دڵە\nدڵنەوازیم دڵشکێنی و گەنجە مار\n\n\nبا ببارێ چاوی من فرمێسکی خوێن\nبەڵکوو عاڵەم گشت ببێتە لالەزار\n\n\nبا لە بەرقی ئاه و گرمەی هەوری غەم\nپێک بهێنم هەر زەمان فەسڵی بەهار\n\n\nبا لە گەرمی سۆزی کینەی سینەکەم\nهەر وەکوو هاوین زەمان کەم پڕ شەرار\n\n\nبا لە تانەی خەلق و سوونەی ئاهی سەرد\nیەخبەنان کەم دەشت و کێو و بەرد و دار\n\n\nهەروەکوو دەوران منی ئاوارە کرد\nبا منیش خەلقی جیهان کەم بێقەرار\n\n\nمن کە ما باخی ئومێدم بێ سەمەر\nمن کە کەشتی ئارەزووم سووتا بە ئار\n\n\nمن کە یارانم وەکوو مارانی ڕەش\nنۆشی منیان کرد بە نێشی پڕ لە ژار\n\n\nسا پەنای دەرماڵی کێ بەم بۆ نەجات\nغەیری غەوسی ئەعزەم و قوتبی مەدار\n\n\nسەیدی زومرەی گیرامی ئەولیا\nسەروەری پاکان ئیمامی باوەقار\n\n\nڕەهبەر و قەییومی جوملەی کاینات\nحایزی ئەخلاقی حەق عالی شوعار\n\n\nدۆستی حەق، مەحبووبی فەخری مورسەلین\nوارسی عیلمی لەدون، واڵاتەبار\n\n\nمن سەگی دەرماڵی ئەو شاهەنشەهەم\nنیمە ترسی شێر و گورگی ڕۆژگار\n\n\nتاهیرا بۆ ڕێزە ئێسکی خوانی ئەو\nزۆر بەجێیە گەر بکەی گیانت نیسار"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بەهارە ئەی یار نازەنین پەیکەر", "poem_description": "", "poem_text": "بەهارە ئەی یار نازەنین پەیکەر\nتاوێ لە هۆدە سەر بهێنە دەر\n\n\nنەسیمی بێنخۆش شۆخی بەهاری\nتا بن مێشکی دڵ دەکا موعەتتەر\n\n\nوریجەی شەونم لەسەر بەرگی گوڵ\nئەڵماسە لەدەور یاقووتی ئەحمەر\n\n\nچەمەن بوو بە داخ نەقاشخانەی چین\nلەبەر ڕەنگی گوڵ لەسەر سەوزە تەڕ\n\n\nلە هەموو لایێ کۆگا بووە گوڵ\nهەر گۆشە پڕە لە مینا و ساغەر\n\n\nگوێی هەر شەتاوێ لەبەر خەیمەی گوڵ\nوەک نەخشی مانی هۆش دەبا لە سەر\n\n\nخەیمەی پیرۆزە ئەڵماس دەبارێ\nلەسەر زمڕووتی کێو و دەشت و دەر\n\n\nداران ڕاست و ڕێک بە کەیف و پاراو\nگوڵی سوور بەسەر جلی سوور لەبەر\n\n\nلەسەر لقی گوڵ بولبول بە ئاهەنگ\nئەڵێ بۆخۆشی: بڕیارە بێ گەر\n\n\nگوڵووگ لەسەر چڵ دەمی کردەوە\nوەک دەمی ساوای جوانی نازپەروەر\n\n\nنازانم شەتاو یام خۆ بادەیە\nیام بەهەشتە و حەوز پڕ شیر و شەکەر\n\n\nلە نەغمەی بولبول بەسەر غونچەدا\nمەینۆشان شەیدای دیداری دڵبەر\n\n\nتا چاو کار ئەکا گوڵ و سەوزییە\nسارا و سەرزەوی ئەمپەڕ تا ئەوپەڕ\n\n\nوەکوو فرمێسکی عاشق بۆ ئازیز\nتافان دەڕێژن بە خەرمان گەوهەر\n\n\nلەسەر هەر جۆگە یارانی گوڵڕوو\nوەک حۆری بەهەشت لەدەوری کەوسەر\n\n\nلەناو باخاندا مەست و دەس لە مل\nبێ خەمی دنیا دڵدار و دڵبەر\n\n\nبزە لەسەر لێو هەر دوو دەس لە مل\nبۆی هەناسە خۆش چفە بێ خەتەر\n\n\nنەسیم زوڵفی یار پەخش ئەکاتەوە\nجوانتر لە چنێر بەڕەزای سەر مەڕ\n\n\nعاشق وەک زرێ دەیخاتە سەر شان\nئەڵێ ڕۆستەمم کوڕی زاڵی زەڕ\n\n\nبەهاری تازە و کاتی جوانی\nچی لەمە چاتر ئەی یاری باوەر\n\n\nبۆی شنەی بەهار عەتری زوڵفی لەیل\nخۆشتر لە نافەی موشکی ئاهووی بەڕ\n\n\nسارا و سەرچیا دۆڵ و شیو و چەم\nهەڵدێرگە و سەرکێو کاچ و ماوکەمەر\n\n\nهاتوەتە زمان بە ناڵەی مەلان\nچاک گوێ ڕاگرە ئەر نیتە باوەڕ\n\n\nفەسڵی بەهاران کاتی شاییە\nخۆش بە با نەچێ عومرت بە هەدەر\n\n\nسەیری نەوگوڵان زەرد و سپی کە\nبێ خەیاڵی خام کۆگای سیم و زەڕ\n\n\nوادەی بەربەیان هەناسەی نەسیم\nپڕشنگی ڕوومەت ئەستێرەی سەحەر\n\n\nلەم بەهارەدا ئەر بە ئیخلاس بی\nنوور ئەخاتە دڵ بە دانای داوەر"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە من چی شادمانی ڕۆژی نەورۆز", "poem_description": "", "poem_text": "بە من چی شادمانی ڕۆژی نەورۆز\nبە من چی خۆشی خۆشی جێژنی پیرۆز\n\n\nمن و دەردی فیراق و ئێشی حیرمان\nمن و شیری جگەربڕ تیری دڵدۆز\n\n\nمن و هەوری هەناسە و تاوی فرمێسک\nبزیسکەی ئاری دڵ وەک بەرقی گیانسۆز\n\n\nمن و نەکبای فیراق و نەکبەتی بەخت\nمن و جیسمی لەژێر پێی هیجرەدا تۆز\n\n\nمن و تانەی دوو چاو و تانەی ئەغیار\nبەبێ ڕوخساری یارم عالەمەفرۆز\n\n\nمن و ڕەسمی بچووکی و سەربە ژێری\nئەتۆ و بەرزی دەماخ و شێوەیی قۆز\n\n\nڕەقیبت دی وتت ئەی شۆخی لاوچاک\nمنت بینی وتت هۆمامە ڕیش بۆز\n\n\nدوو لەعلی تۆ لەبۆ ئەو شەهدی جانبەخش\nدوو چاوی تۆ لەبۆ من میحنەتامۆز\n\n\nکە ئەو پەروانەیە بۆ بەزمی جانان\nلە دڵدا من دەسووتێم میسلی فانۆز\n\n\nلەگەڵ ئەودا بە عەینی شەکر و شیری\nبەڵام دەردا بە مندا نایەنی پۆز\n\n\nلە تۆ پیرۆز بێ ئەی قیبلەی نیازم\nکە هەر تۆی مانگی ڕووناکی گەل و هۆز\n\n\nبژی ئارام و ڕێک و خۆش و مەسروور\nنەوەک تاهیر خەریکی بەختی ئاڵۆز"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی برا باسی من و ڕەنجی فیراق", "poem_description": "", "poem_text": "ئەی برا باسی من و ڕەنجی فیراق\nبوەتە واتەی هەموو ئەربابی ویفاق\n\n\nدڵی سووتاوە بە حاڵم هەموو کەس\nغەیری بێ ترس لە خودا و ئەهلی نیفاق\n\n\nبەو برۆی جووتە کە هەر وەک تاقە\nمام لە هۆش و خیرەد و تاقەت تاق\n\n\nبەو دوو لیمۆیە کە بیماری غەمم\nدەگرین جوملە بە حاڵم عوششاق\n\n\nبەو دوو چاوانە کە شەیدای ئەتۆم\nبا بکەن لۆمە و تانەم ئافاق\n\n\nتۆ هەموو کاسی مەرامت بە موراد\nمن وەکوو کاسەیی خاڵی وڕ و واق\n\n\nزاقە چاوم کە چی تاهیر ڕۆیی\nمَن لِا لامِهِ صدری قد ضاق"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "حاڵەکەم زار و پەرێشە قوتبی ئافاقم دەخیل", "poem_description": "", "poem_text": "حاڵەکەم زار و پەرێشە قوتبی ئافاقم دەخیل\nئەی سرووری خاتیری ڕەنجووری عوششاقم دەخیل\n\n\nئەی تەجەللای نووری حەق تەشریفی خاست ڕۆژ و شەو\nئەی تەسەللای دەردەکەی مەردانی موشتاقم دەخیل\n\n\nغەوسی ئەعزەم، فەردی ئەفخەم، قوتبی ئەکرەم، هیممەتێ\nجووتی نووری حەق لە جەمعی ئەولیا تاقم دەخیل\n\n\nهەم لەبۆ گەنجی مەعاریف میسلی میفتاحی هودا\nهەم لەبۆ سەددی مەناهی عەینی میغلاقم دەخیل\n\n\nئیزترابی بەحری ڕەحمەت گەوهەرێکی خستە دەر\nبێ گومان ئەو گەوهەرە تۆی هەوری ئینفاقم دەخیل\n\n\nئەی سەفابەخشی دەروونی ڕۆشن و تارم مەدەد\nئەی شەفابەخشی وجوودی ساق و ناساقم دەخیل\n\n\nزامنی ئیحیایی سوننەت حامیی شەرعیی مەتین\nنەجلی شاهی مورسەلین، مەحبووبی خەللاقم دەخیل\n\n\nناشری عەدلی ڕەعایا قامیعی زوڵم و ستەم\nکافلی ڕزقی بەرایا یابی ئەرزاقم دەخیل\n\n\nبازی سەر ئوتراخی بورجی میخدەعی قورب و شەرەف\nتایری ئەوجی سروور و وەجد و ئەشواقم دەخیل\n\n\nتەشنەلەب تاکەی وەکوو تاهیر بمێنێم وێڵ و گێج\nئەی بە هیممەت جورعەبەخشی جامی ئەزواقم دەخیل"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "شەرمەسار و دڵحەزینم خەستە و خوار و زەلیل", "poem_description": "", "poem_text": "شەرمەسار و دڵحەزینم خەستە و خوار و زەلیل\nغەوسی ئەعزەم هیممەتێ قوتبی دوو عالەم سا دەخیل\n\n\nخاکی ئاسانەت بە سورمەی چاوی دڵ کەم کافییە\nقەت لە ڕێ وێڵ نابم ئەو تۆزە بەسە بۆ من دەلیل\n\n\nکێیە وێنەی من بە تاوان و قەباحەت بێ بەدەڵ\nکێیە وێنەی تۆ بە عیرفان و کەرامت بێ بە دیل\n\n\nکێیە وێنەی من بە عونفی باری عسیان بێ نەزیر\nکێیە وێنەی تۆ بە لوتفی فەیزی ڕەحمان بێ مەسیل\n\n\nمن ئەسیری موڵکی ورد و هانی بەحری مەعسیەت\nتۆ ئەسیری موڵکی بێ پایانی ئەلتافی جەلیل\n\n\nمن نگوونساری غرووری نەفسی بەدفەڕ جامی شووم\nتۆ لە ئەتواری سرووری قەبسی ئەنواری جەمیل\n\n\nتۆ جگەرگۆشەی حەبیبی زاتی ربّ العالمین\nمن جەفاپیشەی قوسووری تاعەت و زادی قەلیل\n\n\nبەم هەموو باری گوناه و دەردی بێ پایانەوە\nهاتمە ژێر بەیداخەکەت ئەی خاوەنی زیللی زەلیل\n\n\nفەرموو با سنکم لە مل نین با ئیدی خوێڕی نەبم\nهاوسواڵەی کەلبی قاپیم کەن دەبا دەرچم لە بیل\n\n\nئەی سەگانی دەرگەهت چاتر لە شێرانی عەرین\nئەی غولامانی دەرت ئەو بان لە شاهانی نەبیل\n\n\nبۆ حەسەن حاڵم پەرێشانە و دەروونم پڕ عەزاب\nتۆ تەبیبی حاڵزان و من سەقیم و ئەو عەلیل\n\n\nهیممەتێ کە بۆ حەسەن ئەی فەیزی ئەنفاست شەفا\nڕەحمەکەت شیفولعەلیل و لوتفەکەت یسقەلغەلیل\n\n\nهیممەتێ کە بۆ حەسەن ئەی سەروەری ئازادەگان\nئەو نەخۆشە و من بە دەس ئالامەوە مەحبووس و دیل\n\n\nسا شفایێ بەو شەوەی وا بوویتە ڕەفڕەف بۆ نەبی\nسا شفایێ بەو دەمەی وا چوویتە یاری جیبڕەئیل\n\n\nبۆ حەسەن ڕەحمێ بە حاڵم کە بە حەققی ذوالمنن\nزوو بە سا جورعەی شفایێ ئەی بە هیممەت بێ عەدیل\n\n\nزوو بە سا جورعەی شفایێ ئەی لەبت چاوەی حەیات\nزوو بە سا جورعەی شفایێ ئەی دەهانت سەلسەبیل\n\n\nئەی شفای بیمار بە ئەنفاسی موبارەک وەک مەسیح\nئەی لە قەتعی تەو، بە ئەزکاری موقەددەس وەک خەلیل\n\n\nبۆ حەسەن با بێ شفایێ مەحزی ڕۆحی موستەفا\nخاتروڵڵا تابەکەی مێروولە بم غەم میسلی فیل\n\n\nتۆ شفای بیمار و ئالامی بە ئیزنی زاتی حەق\nزووبە سا تۆ بی و خودا، ئەی تۆ عەزیز و من زەلیل\n\n\nزووبە سا تۆ بی و خودا ئەی من جەهوول و تۆ عەقیل\n\n\nبۆ حەسەن با بێ شفایێ و لێم قبووڵ کەرێ قەدەم\nتا وەکوو تاهیر سەر و گیان کەم لەڕێی تۆدا سەجیل"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کێیە وەک من سەرکز و خار و زەلیل", "poem_description": "", "poem_text": "کێیە وەک من سەرکز و خار و زەلیل\nکوێر و بێ دەسکێش و وێڵ و بێ دەلیل\n\n\nکێ وەکوو من ما لە بەندی میحنەتا\nبەرهەڵا زاهیر بە مەعنی عەینی دیل\n\n\nکێ وەکوو من بێ نەهالی قەددی یار\nسەر هەتا پێ بێ گوناهی نیشتە بیل\n\n\nدڵ بریندارم دەسا یا شێخ مەدەد\nدوور لە دڵدارم دەسا یا پیر دەخیل\n\n\nبێنەوا و داماوم ئامان یا کەریم\nلات و بێ بەش ڕووم لە تۆیە یا خەلیل\n\n\nمن وەکوو کۆترم، جەفا عەینی هەڵۆ\nمن وەکوو مێروولە، هیجران میسلی فیل\n\n\nگەر بەڕێی عیشقا بچی تاهیر فەلەک\nپێت دەبێژن مەرحەبا نعم السبیل"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەسیری دامی عیشقم خەستەیی دەردی دڵم چ بکەم", "poem_description": "", "poem_text": "ئەسیری دامی عیشقم خەستەیی دەردی دڵم چ بکەم\nلە تۆ دایم پڕە قەلبم لە خۆم گەر غافڵم چ بکەم\n\n\nنە شێخ و زاهد و سۆفیم، نە قازی و واعیز و موفتیم\nنە دێوانەم، نە فەرزانەم، نە زانا و عاقڵم چ بکەم\n\n\nلە دەرکی پێچ و ئەشکەنجەی سەری زوڵفت پەرێشانم\nئەترسم حەل نەبێ جارێ، خودایا موشکڵم چ بکەم\n\n\nلە سایەی خاری هیجرت دامەنم پڕ گوڵ لە ئەسرینە\nئەگەر گاهێ دەناڵێم لێم مەڕەنجێن بوڵبوڵم چ بکەم\n\n\nبڵێم چی دەهری دوون گەر چاوی ئینعامی بە ئەنعامە\nنییە خۆ غەیری فرمێسک و هەناسە حاسڵم چ بکەم\n\n\nبڵا با مامە سۆفی ئاگرم تێ بەر نەدا وەعزی\nسرشتەی عیشقی خووبانە ئەمن ئاب و گڵم چ بکەم\n\n\nئومێدی دیدەنی یارم هەیە تاهیر لەمەو پاشیش\nخەریکی نەزم و تەرتیبی خەیاڵی باتڵم چ بکەم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بێبەر بووە لە جەوری زەمان نەخلی ئارەزۆم", "poem_description": "", "poem_text": "بێبەر بووە لە جەوری زەمان نەخلی ئارەزۆم\nعومرێکە ڕەنج ئەکێشم و ئێستاکە ڕەنجەڕۆم\n\n\nئەییووبی ئەم دەمە منم و سەبری بێ سەمەر\nبێزاری کردووم لە دەوامی حەیاتی خۆم\n\n\nزۆر بووم دەخیلی عارف و عامی و نەگەیمە یار\nبۆ نەیلی ئەم مورادە خودایا دەخیلی تۆم\n\n\nگەر تۆ پەنام نەدەی لە جەفای یاری بێ وەفا\nئاگر دەچێتە کشتی موحەببەت لە سوفتو سۆم\n\n\nڕاستم وەکوو خەدەنگی موژەت، چەوتی وەک برۆت\nوەک شوهرەتی جەماڵی ئەتۆ ڕاست بێ درۆم\n\n\nبێ گوفتوگۆ سەر و دڵ و دینم بە تۆ سپارد\nلای تۆ نەما نە باس و ڕاز و نە گوفتوگۆم\n\n\nتا بووەتە سەجدەگاهی من ئەبروانی تۆ\nدەسنوێژ بە خوێنی گەرم و نەگرساوی دڵ دەشۆم\n\n\nبۆی بۆ پڕووزی جەرگ و دەمەی دووکەڵی نەفەس\nدایم لە لەمە بۆیە دڵ ئارامە ڕەنگ و بۆم\n\n\nتاهیر لە جەوری خزمە کە بێگانە مەشرەبم\nئەم عالەمەی ئەوانی تیان، بەندە لێی دەڕۆم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە ئەبرۆت من لە خەمدا وەک هیلالم", "poem_description": "", "poem_text": "بە ئەبرۆت من لە خەمدا وەک هیلالم\nبە زوڵفت والە و ئاشوفتە حاڵم\n\n\nبە نازت وێڵی سارا و کێو و دەشتم\nبە چاوت من گرۆی خێڵی غەزاڵم\n\n\nبە خاڵت پڕ سووەیدای میحنەتە دڵ\nبە لێوت زۆر گەشە فرمێسکی ئاڵم\n\n\nبە خەندەت لوئلوئی لالایە ئەشکم\nبە غەمزەت وەحشییە هۆش و خەیاڵم\n\n\nبە ڕازت ئاشکرایە دەرد و داخم\nبە گوفتارت ئەمن دەم پڕ لە ژاڵم\n\n\nبە خۆشیت خەستەکەی دەردی فیراقم\nبە شادیت بەرزە گریە و ناڵەناڵم\n\n\nبە عەهدت بێبەرە نەخڵی مورادم\nبە سوێندت ناسەوابە ڕای ویساڵم\n\n\nبە عەقدت پڕ گرێ پڕ ئێشە ڕۆحم\nبە حەجلەت موفلیسی وێرانەماڵم\n\n\nبە جەبهەت ڕۆژی ناکامیم دەمی دا\nبە گۆنات هاتووە کاتی زەواڵم\n\n\nبە شۆخیت ئارەزووم بێ بەرگ و بارە\nبە ماچت شەربەتی ئاماڵە تاڵم\n\n\nبە باڵات وشکەسەروی باغی شادیم\nبە دووریت نیوەسووتی تەن زوخاڵم\n\n\nبە پەیمانت قەڵای شادیم هەڕۆژا\nبە ئیقرارت بوڵەندە داد و قاڵم\n\n\nبە شەوقی تۆ کە سووتا ڕۆح و گیانم\nبە شۆڵەت هەڵپڕووزا پەڕڕ و باڵم\n\n\nوتم پوختەم وەکوو تاهیر لە عیشقا\nکەچی هێشتاکە زۆر نادان و کاڵم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە تاڵی بۆچ لە شاری قەسری شیرین دەربچێ یارم", "poem_description": "", "poem_text": "بە تاڵی بۆچ لە شاری قەسری شیرین دەربچێ یارم\nدەخیلە غەوسی ئەعزەم هیممەتی خۆت کە مەدەدکارم\n\n\nکزەی سۆزی هەناسەی سەرد و گەرمی ئاگری داخم\nزەلیلی دەستی بێگانەم ئەسیری بەندی ئەغیارم\n\n\nشکاوە شووشەکەی خاتیر بە بەردی تەعنی بەدخوازم\nتکاوە قەترەکەی حورمەت بە ئاوی تاڵی گوفتارم\n\n\nئەمان لافاوی فرمێسکم نەکا خانەی ئەمەل کاول\nدەخیلە بای هەناسەم با نەبا ئەوراقی ئاسارم\n\n\nبەسە یاری جەفای مەحبووب و تانەی هەرکەس و ناکەس\nخودایا هیجری قیبلەم با نەبێتە ڕەنج و سەربارم\n\n\nلە قاپی ڕەحمەتی تۆدا بە پەستی بەرزە لاڵەی من\nئیلاهی من جەفاپیشەم خودایا من گوناکارم\n\n\nبە حەققی ئەو کەسەی وا جورعەنۆشی بەزمی لَولاکە\nدەروون چاکم دەسا ڕەحمێ بە حاڵی خەستە و زارم\n\n\nئەمن بێ حورمەتم خۆت حورمەتی دۆسانی خۆت بگرە\nلەبەر خواری و زەلیلی دۆستی تۆ من بەرزە هاوارم\n\n\nمحەممەد تاهیری تاهیرنەسەب ها قەلبی غەمبارە\nمنیش تاهیر لە چاوان بۆ غەمی ئەو ئەشکی خوێنبارم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بەجێیە ئەی ڕەفیقان گەر بەدڵ مەدهۆش و شەیدا بم", "poem_description": "", "poem_text": "بەجێیە ئەی ڕەفیقان گەر بەدڵ مەدهۆش و شەیدا بم\nسزایە ئەی عەزیزان گەر بە گیان وەیلانی بەیدا بم\n\n\nبە شەیدایی چ خۆشە هاونشینی ئاسکەکەی بەڕڕ بم\nبە وەیلانی چ چاکە هەمقەرینی وەحشی سارا بم\n\n\nلە پێ تا سەر لیباسم غەرقی نیلی هیجری مەحبووبە\nسزاوارە کە غەرقی نیلی وەسڵی ئەو سەراپا بم\n\n\nلەسەر تەسلیمی گیان سنکی ملم تەوسیمی ئیسلامە\nلە تۆ هەر چاترم زاهید بە سوورەت گەرچی تەرسا بم\n\n\nجەفای نێشی موغەیلانم سەفای نۆشی موهەننایە\nوەکوو مەجنوون ئەگەر ئیحرامبەندی تەوفی لەیلا بم\n\n\nکە تەیری دڵ ئەسیری دامی زوڵف و دانەیی خاڵە\nبە ئازادی گەییشتووم گەر بە سەبری حەبسی ئازا بم\n\n\nبە کڵپەی ئاگری حیرمان دەسووتێ خەرمەنی عەیشم\nدڵم کاتی موناجات هەر ئەڵێ: یا ڕەببی هەر وا بم\n\n\nبە بێهۆشی ئەبێ تەی مەنزڵی پڕ دڕکوداڵی خەم\nپرووسکێکم بەشی دڕکێکە گەر یەک لەحزە وریا بم\n\n\nلە زوڵماتی غەما پەنهان منم تۆ ئاوی حەیوانی\nحەیاتی عاشقان هەر تۆی چ حاجەت من هووەیدا بم\n\n\nبڵا با نوقمەساری توونی قووڵی ڕەنج و مەینەت بم\nجیهانێ دێتە ناڵین یەک زەمان گەر بەندە پەیدا بم\n\n\nشەوی تاریکی هیجران تاقە ئەستێرەی کەلی زاریم\nخەوی ڕاحەت ئەچێتە چاوی خەلقی گەر من ئاوا بم\n\n\nلە دیقی سوودی مایەی پڕ زیانی عیشقی ئەو یارە\nنەماوە هیچ عیلاجم با ئەنیسی داغ و سەودا بم\n\n\nبیابانێکە پڕ خۆف و خەتەر ڕێی عیشقی نازاران\nگیان دەرناکەم ئەی یاران چ بێ گوێ بم چ پرسا بم\n\n\nلەبۆ حەللی موعەممای خولفی وەعدە و سیدقی بەدقەولی\nهەتا مەحشەر لە بیر دام گەر چی نادان یا کە دانا بم\n\n\nلە گەنجی وەسڵەکەت مایەم سەوادی وەجهی دارەینە\nبڵا با لەم سەوادە بەشدەری سەودا و سووەیدا بم\n\n\nلەکن ئەو ناکەسە ئەشعاری من شیری جیگەر پاچە\nچ وەک تەییانی نامەوزوون و چ وەک سەحبانی شیوا بم\n\n\nیەمینم نایرەی حیرمان، یەسارم گۆمی فرمێسکە\nلەنێوان ئاو و ئاگر چۆن دەبێ بێ شوێن و ماوا بم\n\n\nلە ئاقاری مەجازا خول دەخوا ئەم چەشنە گوفتارە\nدەبا بۆ ڕێی حەقیقەت شاعیرێکی عارفاسا بم\n\n\nدەسا با کەم خەریکی بیری خاو و شیعری ناڕەس بم\nدەسا با کەم لە داوی تەبعی پەست و تەمعی بێجا بم\n\n\nلە سوورەت هەر کەدوورەت هەڵدەسێ دانیشە با جارێ\nوەکوو ئەهلی سەفا فەرمانبەری ئەربابی مەعنا بم\n\n\nبە ئیخلاس هاوسوواڵەی کەلبی قاپی غەوسی ئەعزەم بم\nبە ڕاستی هاوپیاڵەی ڕەندی دەرگای پیری بەغدا بم\n\n\nلە زشتی لەونی تەوری پڕ لە جەوری نەفسی بەدفەڕما\nبە دیجلەی لوتفەکەی چاک خۆم بشۆم و جوان و زێبا بم\n\n\nلە خڵت و خەوشی ویزر و خاک و پووشی مەعسیە و تاوان\nلە عیشوەی چاوی دەربانی وەکوو دوڕڕی موسەففا بم\n\n\nلە سبغەی میهری ئەو شاهەنشەهە بەش وەرگرە تاهیر\nئەوە نەقشی حەقیقەت، سا مەڵێ وەک نەقشی دێبا بم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دڵبەرم سەر سپێری میهر و وەفاتم", "poem_description": "", "poem_text": "دڵبەرم سەرسپێری میهر و وەفاتم\nگەرچی هەر پێ لە بەندی جەور و جەفاتم\n\n\nگەر لەگەڵ من وەفات لە کاتی وەفاتە\nمن بە دڵ چاوەنواڕی کاتی وەفاتم\n\n\nبە حەیاتی ئەبەد دەگەم کە بە دەستت\nبمکوژیت و ببێ لە غوسسە نەجاتم\n\n\nسەر بە سەرگەردی قامەتی وەکوو سەروت\nگیان بە قوربانی ڕوومەتی بە سەفاتم\n\n\nهەر نی تۆ دڵ لە سەنگ و پاک و لەتیفی\nئەمنیش بادەوام و سەبر و سوباتم\n\n\nمن بە دەم ڕقمە لێت و ڕۆحە غولامت\nتۆ بە دڵ ڕقتە لێم و گیان بە فیداتم\n\n\nتاهیرا موژدەیێ لە لەعلی نیگارم\nکافییە بۆ دەوامی ژین و حەیاتم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دەخیل سوبحی ئەمەل نوورێ لە جەبهەی ماه سیماکەم", "poem_description": "ئەم غەزەڵەم بە ناتەواو ماوەتەوە", "poem_text": "دەخیل سوبحی ئەمەل نوورێ لە جەبهەی ماه سیماکەم\nشەوی تاریکە دەیجوورێ بە یادی زوڵفی لەیلاکەم\n\n\nشەڕەنگی بێکەسی شەهدێ بە عیشقی لێوەکەی ئازیز\nخوماری سەرخۆشم کە سا بە نەشئەی جامی سەهباکەم\n\n\nدەسۆزێ حاڵەتی موتریب، دە جامێ شۆڕشی ساقی! \nکە عالەم گیر بێ بانگی &#39; اَحسَن و سَیقا &#39; و رَعیَا &#39; کەم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "سووتانی کشتی هۆش و دەکا ئاگری تاسەکەم", "poem_description": "", "poem_text": "سووتانی کشتی هۆش و دەکا ئاگری تاسەکەم\nفەوتانی باغی شەوق و ئەمەل بای هەناسەکەم\n\n\nبوویتە ڕەفیقی ناکەس و ناوت لەنێو نەما\nشوکری خودا کە بەرزە بە غەم دەنگ و باسەکەم\n\n\nمەحوە لە دەفتەری کەرەما وەعدەکەی درۆت\nسەبتە لە مەحزەری هیمەمما قەولە ڕاسەکەم\n\n\nئاخ بۆ چواردە ساڵە دڵی پڕ لە داخەکەم\nبۆ لەم زەمانە باوەڕەکەی بێ ئەساسەکەم\n\n\nوام زانی ئەو ڕەفیقە لەگەڵ من بە شیفقەتە\nنەمزانی دوژمنە، جل و بەرگ و کراسەکەم\n\n\nوەک مانگەکەی هیلالی برۆت قامەتم خەمە\nکشتم درەو ئەکا بە شەقا و تیژە داسەکەم\n\n\nعومرم گەیشتە ئاخر و دەورم نەکەوتە بەر\nبۆ دەست و شیشەکەی ئەمەلم واقە کاسەکەم\n\n\nتا تۆم هەبووی شەهیری جیهان بووم بە عاشقی\nتاهیر ئەمێستە غەمزەدەکەی کەسنەناسەکەم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "فەلەک مەهجووری سایەی ئەو نەمامی نەوبەرەی کردم", "poem_description": "", "poem_text": "فەلەک مەهجووری سایەی ئەو نەمامی نەوبەرەی کردم\nزەمان مەحروومی وەسڵی ئەو پەریوەش دڵبەرەی کردم\n\n\nهەتاو بوو یا کە تاوی دۆزەخی هیجرانی ماڵکاول\nکە بێبەش لەو بەهەشتە و بێنەسیب لەو سێبەرەی کردم\n\n\nخزر تووشم نەبوو یا خۆ قسەی ئیبلیس لەڕێی بردم\nکە بێبەش لەو حەیاتە و لێوبەبار لەو کەوسەرەی کردم\n\n\nمەگەر سروەی نەسیمی سوبحدەم زەنجیرلەپێ داما\nکە خایب لەو دوو زوڵفە و بێ دەماخ لەو عەنبەرەی کردم\n\n\nبەڵێ گەنجووری دەوران ڕقیە لێم وا میسلی نامەردان\nبەری لەو لەعل و یاقووتە و عەری لەو گەوهەرەی کردم\n\n\nفەلەک ئاوارە بێ وەک دڵ، زەمان بێچارە بێ وەک گیان\nکەوا یەکبارە دوور و دەربەدەر لەو بەردەرەی کردم\n\n\nنیشانەی تالعی نەحسم، دەگۆڕی سیدقی سیددیقیم\nئەمارەی بەختەکەی بەرزم بە پەستی مەسخەرەی کردم\n\n\nسەرم دانا لەپێناوی خەیاڵی وەسڵی بێ حاسڵ\nکەچی دەستی زەمان بۆ فەسڵی دایم یەکسەرەی کردم\n\n\nسپەندی بەزمی مەحروومیم ئەمن تاهیر کە هیجرانی\nبە ئاه ئاگر، بە دڵ پشکۆ، بە سینە مەجمەرەی کردم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "لەبەر چی یارەکەم نایێتە خاوم", "poem_description": "", "poem_text": "لەبەر چی یارەکەم نایێتە خاوم؟ \nچلۆن بێ؟ چونکوو خەو ناچێتە چاوم\n\n\nلەلای من دێ برا ئەم بۆپڕووزە\nکە هەڵقرچا هەموو جەرگ و هەناوم\n\n\nفەڵەک مەشکێنە شووشەی خاتری من\nکە مەئیووس و حەزین و تێشکاوم\n\n\nبە جورعەی وەسڵەکەت ئیدی چ حاجەت\nئەوا ڕندی حەیا و حورمەت تکاوم\n\n\nمەنێن پێی ناپیاوی دی بە سەرما\nئەزانن موفلیس و هەستی نەماوم\n\n\nوتت بێ دەنگ و داخواز و سوئالیت\nسوئالم کرد و تۆ نەت دا جواوم\n\n\nدەبا هاڕی فەلەک دانەم بهاڕێ\nوەها بەڵکوو خەلاسی بێ لە داوم\n\n\nوتم ها ئەسپی ئامالم لەژێر داس\nوتم سەیدی ئەمانی کەوتە ڕاوم\n\n\nئەمن مەستی هەوا بووم کاتێ خۆم دی\nکەچی بێگانە وەزعی بەش خوراوم\n\n\nکە چی مەتروودی بابی شیفقەت\nخەفیف و خائیب و تێهەڵدراوم\n\n\nکە چوو گیان و دڵم تاهیر بە تاڵان\nچ باقی بێ و چ فانی شیعر و ناوم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "من لە دەس هیجرانی دڵبەر سەرکز و داماوە خۆم", "poem_description": "", "poem_text": "من لە دەس هیجرانی دڵبەر سەرکز و داماوە خۆم\nعەیش تەیش و گەنج ڕەنج و مەی وەکوو زووخاوە خۆم\n\n\nدانەدانەی خاڵەکەت مورغێکی دی خستە تەما\nئەو بە ناکام هەڵفڕی و من گیری پێچی داوە خۆم\n\n\nبێ ئەوەی وا شەعشەعەی شەمسی حەقیقەت بێتە دڵ\nدڵ بە تاو و چاو پڕ ئاو، لێو وشک هەڵقرچاوە خۆم\n\n\nوەک سەری زوڵفەینی تۆ دەستی حەوادیس بام دەدا\nگاه کورت گەه درێژ، گەه لوول و گاهێ خاوە خۆم\n\n\nمەستی چاوی مەست و پەستی کیبر و ئیستغنای ڕەقیب\nتێشکاو، هەستی نەماو و بێبەش و بێناوە خۆم\n\n\nبۆ نیگاهی شوێن هەواری ئەو بوتەی لەیلیوەشە\nوەک چیای مەجنوون چنیو و حەیران و ڕاوەستاوە خۆم\n\n\nهەر وەکوو پەروانە خۆش دێ بۆپڕووزی باڵەکەم\nتاکوو من وەک شەم تواوە و لاشە هەڵگیرساوە خۆم\n\n\nگەر نەکا هیممەت شەهەنشاهی گورۆهی ئەولیا\nبێگومان تاهیر غەریقی مەینەت و گێژاوە خۆم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەپرسن لە هیچ لایێ ناو و نیشانم", "poem_description": "اقتباس لە غەزەلی - محتشم", "poem_text": "مەپرسن لە هیچ لایێ ناو و نیشانم\nکە من مەحوی دەرد و غەمی دڵستانم\n\n\nبە گیانت کە تا گیان لە لاشەم بمێنێ\nئەتۆی ڕاحەتی ڕۆح و ئارامی گیانم\n\n\nلەبەر پێت ئەخەم گیانی شیرین بە سەد دڵ\nئەگەر ببیە میوانم ئەی یاری جوانم\n\n\nلەلای من چەمەن جێگەیی دڕکوداڵە\nبەبێ قامەتی تازە سەروی ڕەوانم\n\n\nبە سووکی ئەگەر پێم لەسەر نێی عەزیزم\nهەموو دڕکی تۆیە وەکوو گوڵستانم\n\n\nلەژێر باری خەم گەرچی باڵام کەمانە\nبە گیان تینووی تیری ئەبرۆکەمانم\n\n\nدەری ماڵەکەی دڵبەرە قیبلەگاهم\nمەزانە کە من قەت لە بیری جیهانم\n\n\nشەوەزەنگە دڵ هەروەکوو پێچی زوڵفت\nوەکوو ئاوی حەیوان لەوێدا نیهانم\n\n\nدڵم هەروەکوو شەم دەسووتێ لە داخت\nبە قرچەی دڵا عەینی پەروانەکانم\n\n\nلەتاو دۆزەخی دووریەکەت بوومە قاڵاو\nکە هاوڕەنگی تاووسی باغی جینانم\n\n\nبە سەبر و توانا وەکوو بەحری قووڵم\nوەدەر ناکەوێ ئەوپەڕی بێ گومانم\n\n\nبە شیعر و ئەدەب تاهیرا کێو و دەشتم\nبە فەزڵ و هونەر کات و وەخت و زەمانم\n\n\nبەڵام تۆ کە ناکەی بە هیچ شت حەسێبم\nئەمن ئێستە بێ نرخ و بێ خان و مانم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەڵێن من موشتەریم چون بەختی وەک میڕڕیخی بەدفەرجام", "poem_description": "", "poem_text": "مەڵێن من موشتەریم چون بەختی وەک میڕڕیخی بەدفەرجام\nقیڕانی هیجری دامێ کەی قەرینی زوهرەیی زەهرام\n\n\nئەنیسی ئاه و ناڵینم جەلیسی ناری حیرمانم\nڕەفیقی ئەشکی حەسرەت خاکنشینی مەینەتی دنیام\n\n\nئەمن گەنجی وەفام وا خێڵی یاران بوون بە مارانم\nئەمن چاوەی سەفام نوقمی دیاری زوڵمەتی ئەعدام\n\n\nکوڕی مەنسوورم ئەی یاران جونەیدی عەسرە مەحبووبم\nبە ڕەفعی من لە سەردار بۆتە یاری دژمنی ئەدنام\n\n\nبە وەسڵی فەسڵ و فەسڵی وەسڵ و نۆشی نێش و لەسمی سەم\nلە باغی دڵبەران بێ بەش لە جەمعی عاشقان بێ تام\n\n\nمەڵێن یاران زەلیل و ڕەنج بە باد و خاسیر و موفلیس\nلە گوڵزار و دیار و یار عەیشی وەسڵی دڵبەر مام\n\n\nبە ئەم دەردانە ڕازیم گەر وەکوو ساحیبدڵان جارێ\nبزانم هاوسواڵەی کەلبی قاپی غەوسەکەی بەغدام\n\n\nئەڵێ: ڕەفڕەف منم فەخری بەشەر پێی نایە سەر شانم\nلەبۆ خەتمی نوبووەت من ڕەفیقی لەیلەتولئەسرام\n\n\nئەڵێ: نەجلی حەسەن میخدەع مەقامی مەرتەبەی قوربم\nئەڵێ: پێم نایە سەر مل جوملە پاکان غەوس و شاهەنشام\n\n\nئەڵێ: سیڕڕم ئەگەر دەرخەم لەتاوی ئاگری دۆزەخ\nئەبێ خامۆش لە سیڕڕی حاڵەتی پڕ شۆڕش و غەوغام\n\n\nئەڵێ: سیڕڕم ئەگەر دەرخەم لە مردووی کۆنی سەدساڵە\nبە ئیزنی زاتی حەق گورج هەڵدەسێ و گورجانە دێ بۆ لام\n\n\nسەگی دەرگاهی ئەو شاهەنشەهەم تاهیر کە بەر قاپی\nئەوم گەر دەس کەوێ ساکین لە سەدری جەننەتولمەئوام"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "نزیکە هاودەمان کاتی نەمانم", "poem_description": "", "poem_text": "نزیکە هاودەمان کاتی نەمانم\nلە دەس دەرچوو ئەڵێن مایەی ژیانم\n\n\nجەفابارم کە یارم بێوەفا بوو\nکە ئەو چوو سا کە با دەرچێ گیانم\n\n\nوتم قازانجمی پێویستە وەک خۆی\nکەچی وا بووەتە پێکهێنی ژیانم\n\n\nخوشا وەختێ لە هەستی بێ خەبەر مام\nبوتی زوهرەجەبین خۆی دا نیشانم\n\n\nنیشانەی شادمانیم بوو بە میحنەت\nکە بێ مەیلە مەهی پەڕتەوفشانم\n\n\nدوو چەندانە ئەمن سەبرم لە ئەییوب\nبەڵام بێ سوودە ڕەنجی ساڵیانم\n\n\nئومێدی گەنجی وەسڵم لا نەماوە\nئەوا ماری فیراقە هاوزمانم\n\n\nدەریغا بووبە تەعنەی لانشینان\nلە لاما دانەنیشت یاری جوانم\n\n\nئەڵێن بێ مەیلە تاهیر میهرەبانت\nچلۆن بڕوا بکەم ببڕن زوانم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "پێنج خشتەکی لەسەر غەزەلی مەحوی", "poem_description": "", "poem_text": "نیساری ڕێی کەسێ سەد گەوهەری یەکتا نەکەم چ بکەم\nبە شەمسێ مانگی دڵ پڕ شوعلە و ئەحلا نەکەم چ بکەم\nلە قاپی پیری مەیخانە دەمێ هانا نەکەم چ بکەم\nبە نووری بادە کەشفی زوڵمەتی تەقوا نەکەم چ بکەم\nبە شەمعێکی وەها چاری شەوێکی وا نەکەم چ بکەم\n\n\nسەحیفەی خاترم تۆماری ئالام و سووەیدایە\nبە باڵام کیسوەتی غەم وەک خەڵاتێکی سەراپایە\nهەزاران گەنجی خانەی ڕەنجی هیجری دڵبەرم لایە\nلە خەزنەی دڵمەدا هەر چی هەیە، هەر داغی سەودایە\nدەسا ئەم نەقدە دەردی عیشقی پێ سەودا نەکەم چ بکەم\n\n\nبە مەستی شوهرە نابی تا نەگەیتە مەستەبەی خەممار\nمەدەد بگرە لە عیشوەی چاوەکانی حەزرەتی دڵدار\nخیلافی عیشقە عوجب و خۆپەرستی و کیبر و عەیب و عار\nلەگەڵ دەستی مەلا ڕێ ناکەوێ زونناری زوڵفی یار\nوەکوو شێخ ئیختیاری مەزهەبی تەرسا نەکەم چ بکەم\n\n\nدەریغا سەیلی غەم نەیهێشت لە هەستیم نوون و ئاسارێ\nتەبیبی دەردی دڵ نەیبیست دەمێ ناڵینی بیمارێ\nلە پرشەی خوێنی من خۆی لا ئەدا ڕەندی جەفاکارێ\nلەڕێی ئەو شۆخەدا خۆم کرد بە خاک پێی پیا نەنام جارێ\nدەسا خاکی هەموو عالەم بەسەر خۆما نەکەم چ بکەم\n\n\nزەمانێکە کە ئاشوفتەی نیگاهت مەست و مەدهۆشە\nعەزیزم ڕۆزگارێکە کە خۆشم لا فەرامۆشە\nدڵا بێ سوودە دانیشتن لە ئەم سووچ و لە ئەو گۆشە\nدەمێکە شاری پڕ شۆری موحەببەت مات و خامۆشە\nبە قانوونی تەجەننون شۆڕشێ ئینشا نەکەم چ بکەم\n\n\nدڵم پڕ مەینەتە شادیم غەمی دووری لەپێی سەریە\nویساڵم وەسوەسەی هیجرە خەیاڵم عیشقی تۆ بەریە\nفیدای سایەی هومایێکم کە عالەم شێتی سێبەریە\nلە چاوا نم نەما بۆ گریە، نۆبەی سەجدە بەر دەریە\nسیاساڵم نەبارە، نوێژی ئیستسقا نەکەم چ بکەم\n\n\nڕەفێقی هەمدەمم ئاهە شەرابی عیشرەتم دەمعە\nغوڵامی سووتن و تاوانەوەم پەروانە و شەمعە\nلە تەعنەی ناکەسان بیستن عوقوولم قاصرالسَمعە\nلەسەر تۆم دوشمنە دنیا، قەزییەم مانع الجَمعە\nکە تەرکی تۆ نەکەم، تەرکی هەموو دنیا نەکەم چ بکەم\n\n\nئەیا ئەشکی جەفای جانان بە کوڵ جارێ لەسەر ڕوو بە\nئەیا بەختی ڕەشم وەک زوڵفەکەی پڕ پێچ و واروو بە\nدڵی زارم! لە کونجی سینەدا بێ دەنگ و نوستوو بە\nبەجێماوم لە یاران، نابەجێ ماوم، ئەجەل، زوو بە\nبە مردن لەم قوسووری ژینە ئیستعفا نەکەم چ بکەم\n\n\nلە مەکتووبی دڵمدا غەیری دەرد و غەم نییە مەتوی\nلە تەگبیری ژیانمدا جەماڵی دڵبەرە مەنوی\nبە مەیلت فانییە تاهیر مەکەن یاران خەیاڵی وی\nئەوا لەیلا بە ڕۆژی حەشر ئەدا وادەی لیقا مەحوی\nهەتا قامی قیامەت ئاه و واوەیلا نەکەم چ بکەم\n\n\nبە نووری بادە کەشفی زوڵمەتی تەقوا نەکەم، چ بکەم! \nبە شەمعێکی وەها چاری شەوێکی وا نەکەم، چ بکەم! \n\nلە خەزنەی دڵمدا هەرچی هەیە، هەر داغی سەودایە\nدەسا ئەم نەقدە دەردی عیشقی پێ سەودا نەکەم، چ بکەم! \n\nلەگەڵ دەستی مەلا ڕێ ناکەوێ زونناری زوڵفی یار\nوەکوو «شێخ» ئیختیاری مەزهەبی تەرسا نەکەم، چ بکەم! \n\nلە ڕێی ئەو شۆخە دا خۆم کردە خاک و پێی نەنا پێما\nدەسا خاکی هەموو عالەم بە سەر خۆما نەکەم، چ بکەم! \n\nدەمێکە شاری پڕشۆری مەحەببەت مات و خامۆشە\nبە قانوونی تەجەننون شۆڕشێ ئینشا نەکەم، چ بکەم! \n\nلە چاوانم نەما بۆ گریە، نۆبەی سەجدە بەر دەریە\nسیاساڵم نەبارە، نوێژی ئیستیسقا نەکەم، چ بکەم! \n\nلە سەر تۆم دوشمنە دنیا، قەزییەم مانع الجمعە\nکە تەرکی تۆ نەکەم، تەرکی هەموو دنیا نەکەم، چ بکەم! \n\nبەجێ ماوم لە یاران، نابەجێ ماوم. ئەجەل، زوو بە! \nبە مردن لەم قسووری ژینە ئیستیعفا نەکەم، چ بکەم! \n\nئەوا لەیلا بە ڕۆژی حەشر ئەدا وادەی لیقا مەحوی! \nهەتا قامی قیامەت، ئاه و واوەیلا نەکەم، چ بکەم! \n\n«مەحوی»"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ڕەفێقان هاتووە وادەی وەفاتم", "poem_description": "", "poem_text": "ڕەفێقان هاتووە وادەی وەفاتم\nئەڵێن بێ مەیلە سەرمایەی حەیاتم\n\n\nبە حوسن و بێوەفایی ئەو شەهیرە\nوەکوو عیشق و غەم و سەبر و سوباتم\n\n\nئەگەر ببڕێتەوە بازاڕی عالەم\nئەمن نابڕێتەوە داوا و خەباتم\n\n\nلە من دووری بە زاهیر نەک بە باتین\nلە تۆ تاکم بەڵام دایم لە لاتم\n\n\nبژی ئەی نازەنین یارم بە شادی\nجەهەننەم، من کە وا تانەی وڵاتم\n\n\nئەگەر زوهرەی ئەمن هەر موشتەریتم\nئەگەر زەهری ئەتۆ نوقڵ و نەباتم\n\n\nئەگەر مانگی کەتانی سینەچاکم\nئەگەر ڕۆژی ئەمن زەڕڕە سیفاتم\n\n\nئەگەر بەردی لە حەسرەت وەک هیلالم\nئەگەر گیانی بە قورئان گیانفیداتم\n\n\nلەگەڵ تاهیر ئەگەر کەچبازی ئەی یار\nبە ڕاستی خاوەنی میهر و وەفاتم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کریشمەی چاوەکەت تاڵانی کردم", "poem_description": "", "poem_text": "کریشمەی چاوەکەت تاڵانی کردم\nغەریب و وێڵی دەرماڵانی کردم\n\n\nتەمەننای وەسڵت ئەی دڵبەر بەجارێ\nلە سەبر و حەوسەلەی ساڵانی کردم\n\n\nبوتی ئاهوونیگاهم هەر بە نازێ\nئەنیسی حاڵی بەدحاڵانی کردم\n\n\nهەموو تاڵانی دڵ بوو وا بەجارێ\nئەسیری زوڵفی چاوکاڵانی کردم\n\n\nبە چاوی تۆ شکاتی من لە زوڵفە\nلە سەیری نوختەکەی خاڵانی کردم\n\n\nبە شیرینی نیگاری نازەنینم\nگرفتاری قسەتاڵانی کردم\n\n\nئەمن خوێنین دڵم تاهیر کە گەردوون\nقەرینی عیشقی لێوئاڵانی کردم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کە تۆ هەستای بە تەرکم من لە داخا جێبەجێ کەوتم", "poem_description": "", "poem_text": "کە تۆ هەستای بە تەرکم من لە داخا جێ بە جێ کەوتم\nدەمێ دەستت نەگرتم تا بە مەحروومی لە پێ کەوتم\n\n\nهەتا دڵداری من بووی بۆ ڕەزای تۆ بەخت ئەبوو گیانم\nکە دڵ بەرداری من بووی موفلیس و بێ خانەخوێ کەوتم\n\n\nوڵاتی ئارەزووی وەسڵت بەهەشت و دەشتی گەشتم بوو\nئەمێستا وێڵی هیجرم خەڵکی کوێ بووم وا لە کوێ کەوتم\n\n\nوتم ئەی دڵ: دە ڕێ کە، ڕێ کە، ڕێ کەوتی لەگەڵ مندا\nبەڵام حەیفم لە دەردی تەرکی ڕێکەوتت لە ڕێ کەوتم\n\n\nتەلەف بوو هەر بە باس و هات و چوو ئەمڕۆ و سبەی عومرم\nلە ترس لەرزی جوابە تاڵەکەی پێری و دوێ کەوتم\n\n\nلە بەحری عیشقدا وەک گەوهەرێکی زۆر بە قیمەت بووم\nوەکوو بەردیش خەریدارم نییەن ئاخ دەستی کێ کەوتم\n\n\nلە داوی میحنەتی هیوای خەلاسیم موشکڵە تاهیر\nهەموو تاوانی دڵ بوو، بێ گوناه بەمجۆرە تێکەوتم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کە سووتا هەروەکوو پەروانە باڵم", "poem_description": "", "poem_text": "کە سووتا هەروەکوو پەروانە باڵم\nبڵێن قیروسیا وێرانەماڵم\n\n\nسەری تۆ خۆش کە سەرداری مەهانی\nئەمن ها بێ سەروسامانە ماڵم\n\n\nئەمن بووم بولبولی باغت ئەمێستا\nلە داخی ئەم گورۆی نادانە لاڵم\n\n\nکە بێبەش بووم وەکوو مەجنوون لە باوەش\nبە بەردی سەختی سەربەرزانە پاڵم\n\n\nبە شیرینی شەهیری عالەمێ بووم\nلە عەهدی سوستی نامەردانە تاڵم\n\n\nسەرم گۆیە لە مەیدانی وەفادا\nلە ئەو لای ئاخری دەورانە داڵم\n\n\nوتی گەر زوڵفەکەیشم بەرکەنار بێ\nوەکوو دامێکە دانەدانە خاڵم\n\n\nوەکوو تاهیر لە گەشتی کێو و دەشتم\nبە سەیدی ئاسکی ئەم هەردانە زاڵم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "گەلێ ساڵە گرفتاری فیراقم", "poem_description": "", "poem_text": "گەلێ ساڵە گرفتاری فیراقم\nدەمێ وەختە ئەنیسی ئیشتیاقم\n\n\nلە لۆمەی ناکەسان حاڵم مەلوولە\nلە تانەی سەگدڵان تاڵە مەزاقم\n\n\nغەمی دووریت وەها داگیری کردووم\nنەماوە هیچ غەمی ماڵ و تفاقم\n\n\nبە سیددیقی شەهیری عالەمێ بووم\nئەمێستا تیرزەدەی ئەهلی نیفاقم\n\n\nلە هیجرت گەر چی من بێوادە پیر بووم\nبەڵام بەندەی جوانانی عەراقم\n\n\nلەبۆ دەست و سوراحی ساقی ئێستاش\nلەپاش قەڕنێ وەکوو پەیمانە واقم\n\n\nلە دەس جەوری حەبیبان شەکوە ناکەم\nبەڵام خەندەی ڕەقیب بووەتە مەراقم\n\n\nپەرێشانی دڵ و دینم قەبووڵە\nکە مەحکەم بێ لە گەڵ تۆ ئیتیفاقم\n\n\nبەڵام بەختم ویساڵی عەینی فەسڵە\nدەکێشێ تاهیرا بۆ ئیفتیراقم"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "هیچ تەیرێکم نەدی وەک خۆم سەفیه و هیچنەفام", "poem_description": "", "poem_text": "هیچ تەیرێکم نەدی وەک خۆم سەفیه و هیچنەفام\nهێندە نادان بووم بەبێ دانە بەپێی خۆم کەوتمە دام\n\n\nتەیری دڵ گەر بێتە پەرواز بۆ جەماڵی دڵبەران\nدامی زوڵفە دامی خاڵ، مەحبەس مەقام و خۆشمەرام\n\n\nخۆم لە بیرم نایە تێکچوو حاڵی پڵمژراوی من\nوەک خەیاتەی زوڵفی دڵبەر، وەک شەوی عوششاقی خام\n\n\nخۆم لە بیرم نایە کەی ئەسپی حەروونی بەختی شووم\nهەڵمی گرت و بردمی بۆ کێوی جەفا سەرکەش، نە ڕام\n\n\nخۆم لە بیرم نایە کەی بوو شەوقی یارم کەوتە دڵ\nمیسلی ئەو نوورەی کە تێکەڵ بێ لەگەڵ لەیلی زولام\n\n\nخۆم لە بیرم نایە کەی بوو دەردی عیشقم کەوتە گیان\nبردی چی دەرد بوو لە لاشەم دووری کرد ڕەنج و سیقام\n\n\nسەد هەزاران تەور و دەورم دی لە خۆم دا و عاقیبەت\nمامەوە بۆ دڵخۆشی ناکەس هەژار و نابەکام\n\n\nعاری مزگەوتم ئەگەر بم بێ هەوای تاعات و زوهد\nنەنگی مەیخانەم ئەگەر مەیل کەم بە ساقی و خەمر و جام\n\n\nدڵخۆشم یاران کە ڕێی مزگەوت و مەیخانەم نەما\nڕێی سێیەم چاکە بە قەولی شێخی جام پیری هومام\n\n\nتاهیرا ئەو ڕێیە بگرە گەر بە ڕاستی عاشقی\nبەڵکوو لەو ڕێدا بگەیتە وەسڵی یار و نام و کام"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "موحەببەت بۆتە داخی ڕۆح و گیانم", "poem_description": "", "poem_text": "موحەببەت بۆتە داخی ڕۆح و گیانم\nموحەببەت بردی ئارام و تەوانم\n\n\nموحەببەت پێم دەبەخشێ تاجی شاهی\nموحەببەت پێم ئەدا بەرگی گەدایی\n\n\nموحەببەت بۆتە ئاگری زۆر بەتاوم\nدەسووتێنێ هەموو جەرگ و هەناوم\n\n\nموحەببەت شێر دەکاتە مامەڕێوی\nموحەببەت خەڵک دەکاتە وەحشی کێوی\n\n\nموحەببەت بۆ پەڕەی دڵ نیشی خارە\nموحەببەت بۆ گەرووی گیان ژاری مارە\n\n\nموحەببەت وەک عەزابێکی ئەلیمە\nکەسێ بوو موبتەڵای، دایم سەقیمە\n\n\nموحەببەت زیللەتە و خواری و خەفیفی\nموحەببەت میحنەتە و زاری و زەعیفی\n\n\nموحەببەت یەئس و بێزاری و حیرمان\nموحەببەت دەردی بێ پایان و دەرمان\n\n\nموحەببەت مەکر و خودعە و کیزبی ئەقوال\nموحەببەت زوڵمەتی ئەخلاق و ئەفعال\n\n\nموحەببەت نەخڵی باخی نائومێدی\nموحەببەت بێ مورادی و بێ موریدی\n\n\nموحەببەت نەوبەری باخی مەلامەت\nموحەببەت سوودی سەرمایەی نەدامەت\n\n\nموحەببەت نفرەت و دووری لە ئینسان\nموحەببەت وەحشەت و درژی لە یاران\n\n\nموحەببەت خولفی وەعدە و دووزەبانی\nبەزاهیر گوڵ بەڵام دڕکی نەهانی\n\n\nموحەببەت دووزەبانی و دووکراسی\nموحەببەت بەدنەهادی و بێ ئەساسی\n\n\nموحەببەت نەفیی هاوڕێیی و ڕەفاقەت\nموحەببەت تەردی ئیخلاس و سەداقەت\n\n\nموحەببەت قەترەکەی فرمێسکی عوششاق\nموحەببەت ئاهەکەی گیانسۆزی موشتاق\n\n\nموحەببەت باس و بەدنامی زەمانە\nموحەببەت بۆهەموو تیرێ نیشانە\n\n\nموحەببەت غارەتی زوهد و تەسەووف\nموحەببەت باعیسی ئاخ و تەئەسسوف\n\n\nموحەببەت دوور لە شێوەی ئەهلی عیرفان\nموحەببەت نەقزی حوکمی عەقڵ و ئیمان\n\n\nموحەببەت زوڵمەتی بێ سەفوەتی دڵ\nموحەببەت زەحمەتی بێ ڕەحمەتی دڵ\n\n\nموحەببەت مەحوی ڕێ و ئایینی پاکان\nموحەببەت ڕەددی داوای سینەچاکان\n\n\nموحەببەت ئاه و ناڵە و دڵفگاری\nموحەببەت میحنەت و گریان و زاری\n\n\nموحەببەت تاهیرا بەهرە و نەسیبت\nموحەببەت دای بە ئەم چەشنە فەریبت"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەگەر کاڵای وەفایایی نەماوە", "poem_description": "", "poem_text": "مەگەر کاڵای وەفایایی نەماوە\nمەگەر نرخی موحەببەت تێکشکاوە\n\n\nمەگەر تەبعی جەوانمەردان لەئیمە\nمەگەر زەینی سوخەنسەنجان عەقیمە\n\n\nمەگەر ئەهلی تەسەووف بێ سەفا مان\nمەگەر ئەربابی دانش بێ زەکا مان\n\n\nمەگەر بەحری هیمەم وشکە سەراوی\nمەگەر هەوری کەرەم بێ ئاوە تاوی\n\n\nمەگەر شیعر و ئەدەب قەدری نگوونە\nمەگەر فەزڵ و هونەر خوار و زەبوونە\n\n\nمەگەر دوڕڕی سەجایا ناڕەوایە\nمەگەر نەقدی مەزایا کەمبەهایە\n\n\nوەفا کاسید تەقەللوب چاک و مەتڵووب\nسەفا فاسید تەزەوور باش و مەحبووب"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "وەتەن", "poem_description": "", "poem_text": "ئەی دڵم ئایەنەی جەماڵی وەتەن\nحاڵ و ماڵم فیدایی حاڵی وەتەن\n\n\nبولبولێکم بە نەغمە و ئاهەنگ\nگوڵشەنم پووش و دڕکوداڵی وەتەن\n\n\nبە وەتەن سوێند دەخۆم چ ڕۆژ و چ شەو\nبووەتە زیکری دڵم خەیاڵی وەتەن\n\n\nهیچ خوەراکێ نییە لەلام خۆشتر\nوەکوو نانی زڕات و گاڵی وەتەن\n\n\nجەننەتم کێو و بەرد و داری وڵات\nسورمەی چاوەکەم زوخاڵی وەتەن\n\n\nنافرۆشم بە گەنج و تاج و تەخت\nسێبەری وەک هومای باڵی وەتەن\n\n\nشەونم و سەوزە و گوڵاڵە و گوڵ\nدوڕڕ و زومڕڕوت و لەعلی ئاڵی وەتەن\n\n\nدڵەکەم بۆی برێشکەیە بە خودا\nوەکوو منداڵی خۆم مناڵی وەتەن\n\n\nکانی شیلانە تاش و سەختی چیا\nبەحرە یام کۆسپ و کێو، چاڵی وەتەن\n\n\nبای زەلانی وەکوو نەسیمی بەهەشت\nجا وەرە سەیری بای شەماڵی وەتەن\n\n\nبۆپڕووزم لە جەرگ و دڵ هەستا\nدیم کە فرمێسکی چاوی کاڵی وەتەن\n\n\nوەکوو شێت دامە کێو و دەیری بووم\nمن لەبەر دەرد و ناڵەناڵی وەتەن\n\n\nخاڵی خووبان لە میسکە یا عەنبەر\nچییە تاهیر کە سوورە خاڵی وەتەن"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی وجوودی پڕ لە جوودت قووەتی شەرعی مەتین", "poem_description": "", "poem_text": "ئەی وجوودی پڕ لە جوودت قووەتی شەرعی مەتین\nئەی جەماڵی باکەماڵت شەوکەتی دینی موبین\n\n\nفەردی ئەفخەم کانی عیرفان ماحیی کوفر و بدەع\nغەوسی ئەعزەم، عەبدی قادر، موحەیی ئەسراری دین\n\n\nبۆچ وەکوو عیسا بە دەم زیندوو ئەکەی عەزمی ڕەمیم\nئەی بە دەم تیراوی چەشمەی نۆشی فەخری مورسەلین\n\n\nبۆچ حەیاتی مەعنەویت باقی نەبێ تا ڕۆژی حەشر\nئەی لە لێوی موستەفا جورعەی خۆری مائی مەعین\n\n\nبۆچ هەتاوی مەجد و عیززەت تا ئەبەد تالیع نەبێ\nئەی دەروونت مەهبەتی ئەنواری رب العالمین\n\n\nجلوەیێکی تۆ و فوتووحی بابی سینەی عالەمێ\nیەک نیگاهی تۆ و سرووری یەک جیهان قەلبی حەزین\n\n\nقەترەیی فەیزت هەزاران بەحری فەوز و مەعریفەت\nڕەشحەیی ڕەحمت هەزاران تاوی ئەمتاری یەقین\n\n\nهەر پەیامی تۆ و هەزاران ئایەتی عیزز و عولا\nیەک کەلامی تۆ و هەزاران مەخزەنی دوڕڕی سەمین\n\n\nهەر گەدای دەرگاهی تۆ شاهێکی خاوەن تاج و تەخت\nڕەهنەمای ڕێی ڕاستی بۆ بێکەسان یار و موعین\n\n\nهەرموریدێکت بە ڕاستی هادییە بۆ کەج ڕەوان\nهەر غولامێکت بە ڕوتبە بۆتە قطب العارفین\n\n\nئەی بە قوربانی سەگی دەرماڵەکەت کەم گیان و دڵ\nزوو بە سا فریام کەوە داماوم و پەست و غەمین\n\n\nتووتگەکەی قاپی ئەتۆیە ئەی شەهی عالەم حەسەن\nهیممەتێ کە بۆ شفای ئەی دافعی دەرد و ئەنین\n\n\nمن سرووری خاترم خۆشی و بەقای ئەم تیفلەیە\nهیممەتێ کە بۆ شفای ئەی غەوسی ئەفلاک و زەمین\n\n\nگەر نەخۆش بێ من لە غەمدا نێودڵم وەک دۆزەخە\nهیممەتێ ئەی ئاستانت هەر وەکوو خولدی بەرین\n\n\nزوو بە بۆ خاتر خودا و سوڵتانی جەمعی ئەنبیا\nهیممەتێ کە بۆ حەسەن ئەی شاهی زومڕەی ڕاستین\n\n\nهیممەتێ کە بۆ حەسەن تاهیر بکە ڕزگار لە غەم\nئەی دڵ و گیانم فیدات بێ و هەم سەر و ماڵم ڕەهین"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بە شاخی داخەوە تەنیا وەکوو قۆتر مەدارێ من", "poem_description": "", "poem_text": "بە شاخی داخەوە تەنیا، وەکوو قۆتر مەدارێ من\nهەزارساڵ ڕابوارد و بێ کشەی بازی شکارێ من\n\n\nلە بن مەڕ نامورادی زەرد و سیس و وشک و چەوساوە\nگوڵی ئاوات و عەزرەت بێ هەتاو و بای بەهارێ من\n\n\nلە هاژەی قەڵبەز و سروە، لە خشپەی سەرچڵ و سێبەر\nتەریک و هاوشەریکی ئەشک و ئاه و لێوبەبارێ من\n\n\nچ دەشتێکە کەوا حۆلی بیابانی لەنێو ئاسکە\nچ ئاو، هەر جۆگەیم بۆ پێی ئەمەل لێ بوو بە مارێ من\n\n\nهەتا کونجی غەمت جێم بوو، دڵم جێی گەنجی شادی بوو\nلە کۆشکی عیززەتا ئاخ سەرکز و بێ ئیعتبارێ من\n\n\nبە بازاڕی ئەویندا وێڵەکەی بێ داخ و سەودا خۆم\nلە دەس چوو، زێڕ و زیوی ڕەنگ و فرمێسک بەجارێ من\n\n\nئەوا دڵبەر ئەڵێن دیسان جیهان دێنێتە فەڕ تاهیر\nدڵ و گیان جاری پێشوو چوو، دە چ بکەم بۆ نیسارێ من"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "پێنج خشتەکی لە سەر غەزەڵی مامۆستا ناری و تاهیر بەگ", "poem_description": "", "poem_text": "بە ناز و نیونگاهی شێت و وێڵ و مەلعەبەی کردین\nبە ناز و عیشوەکەی مەجزووبی ناڵەی چەنگ و نەی کردین\nسەحەر هاودەم بە گریان شەو ڕەفیقی وای و وەی کردین\nبە غەمزەی چاوی مەخمووری سیاهی مەستی مەی کردین\nبە ماچی لێوی موستەغنی لە ئەنواعی مەزەی کردین\n\n\nلەبەر تیشکی تەوێڵی ڕوونە ڕۆژانی سیاهی من\nبە نیو دیتن گەیانیە ئاسمان سایەی کولاهی من\nکە سۆزەی عیشقەکەی کەوتە دەروونی غەمپەناهی من\nترازا بەندی سوخمەی ئاڵی گوڵناری بە ئاهی من\nکەچی دەستی لە سەر دانا لە سەیری باخی بەی کردین\n\n\nشەوێ ساقی ڕەحیقی سەفوەت و حاڵی بە من نۆشی\nتەبیبی چاوی یارم بۆ عەلاجی دەردی من کۆشی\nدڵ و دینی لە دەس سەندم بەجارێ، کەوتمە بێهۆشی\nبە هەوری پەرچەمی ئەبرۆ و ڕوخ و کوڵمی کە داپۆشی\nلە شەوقی ڕوئیەتی بەدر و هیلالی یەک شەوەی کردین\n\n\nبە چاوی نیوەخێلی مەستی پڕ ئاشووبی فەتتانی\nئەکا عەقڵی حەکیمانی جیهان مەفتوون و حەیرانی\nئەگەرچی بەندی کردین پێچی زولفەینی پەرێشانی\nئەگەرچی کوشتینی خۆ قابِض الأرواحی موژگانی\nبە قانوونی مەسیحایی لە خەندەی لێوی حەی کردین\n\n\nسەرم سەرگەردی نەشئەی سەیحەیێکی خۆش و مەستانە\nموژەم جاڕووکەشی جێی هەڵپەڕینی ڕەقسی مەردانە\nدڵ و جانم فیدای جورعەی شەرابی لەعلی جانانە\nگوناهی من نەبوو زاهید کە مەیلم دا بە مەیخانە\nهەموو تاوانی دڵ بوو عاشقی تەرسابەچەی کردین\n\n\nوەرە تاهیر لە داخی دڵبەران خۆت شێت و ڕیسوا کە\nلە عیشقی تاهیران شادی دڵی مەحزوون تەقازا کە\nخەزانەی دین و دانش خاکی ڕێگەی عیشق و سەودا کە\nعەلاجی دەردی دڵ ناری لە تاهیربەگ تەمەننا کە\nبڵێ ئەمڕۆ گوڵەندامێ بە تیرێ جەرگی پەی کردین\n\n\nبە خەمزەی چاوی مەخمووری سیاهی، مەستی مەی کردین\nبە ماچی لێوی موستەغنی لە ئەنواعی مەزەی کردین\n\nترازا بەندی سوخمەی ئاڵی گوڵناری بە ئاهی من\nکە چی دەستی لە سەر دانا، لە سەیری باخی بەی کردین\n\nبە هەوری پەرچەم و زولفی، ڕوخ و ئەبرۆی کە داپۆشی\nلە شەوقی ڕوئیەتی بەدر و هیلالی یەک شەوەی کردین\n\nئەگەرچی کوشتنی خۆ قابِض الأرواحی موژگانی\nبە قانوونی مەسیحایی، بە خەندەی لێوی حەی کردین\n\nعیلاجی دەدری دڵ «ناری» لە تاهیر بەگ تەمەننا کە\nبڵێ ئەمرۆ گوڵئەندامێ، بە تیرێ جەرگی پەی کردین\n\n«تاهیربەگ»"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "غەیری حەسرەت نییە بۆ من سەمەری باخی ژیان", "poem_description": "", "poem_text": "غەیری حەسرەت نییە بۆ من سەمەری باخی ژیان\nکەس بە دڵیا نەچزێ بەم ستەمە داخی ژیان\n\n\nپڕ لە ژان کەس وەکوو من بۆ غەم و میحنەت نەژیا\nتف لە چارەی من و شکڵی بەدی گوستاخی ژیان\n\n\nزۆر بە داخە دڵی مەحروومی من و ماڵی ڕەقیب\nگوتی شوعلەی شەرەفی شەمسی بە پەرداخی ژیان\n\n\nبۆ ڕەقیب کونجی غەمان گەنجی جیهان و بۆ من\nئافەتە ماری شەوی هیجرەتە نێو کاخی ژیان\n\n\nپێم لە زەنجیری غەما تا بە قیامەت بەندە\nئەی خوا چۆن بگەمە لوتکەیی سەرشاخی ژیان\n\n\nدوو زمانی لە منی یەکدڵ و ڕەنگی تێک دا\nکە لە نەرمانی ئەمەل کەوتمە نێو ڕاخی ژیان\n\n\nتاهیر ئەو دیدەغەزاڵە کە بە سەییادی نەبووم\nوتی بن هەردی جەفایە و سەبەبی ئاخی ژیان"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئومێدی دین و دونیامی دەمێ لوتف و خیتابێ زوو", "poem_description": "", "poem_text": "ئومێدی دین و دونیامی دەمێ لوتف و خیتابێ زوو\nدەری فەیزم لە ڕوو بەسراوە جارێ فەتحی بابێ زوو\n\n\nشەوم تاریک و خوێنین دڵ هەسێرەی بەختەکەم پەنهان\nدەسا سوبحی سەفا دەرخە بە خەندە لەعلی نابێ زوو\n\n\nلە نیسبەت خارجم ڕەحمێ لە ڕەحمەت بێ بەریم لوتفێ\nلە زیللی فیرقەتم لادە بە عیززی ئینتسابێ زوو\n\n\nشەوی زولفەینی... ڕووی ڕۆژی بەختی کردووم ڕووناک\nشەوت وایە، چلۆنە گەر هەڵێنی ئافتابێ زوو؟ \n\n\nلە نەشئەی نێشی هاتوچۆی برژانگت عایدم نۆشە\nچ بێ مایەم؟ لە لەفزت گەر ئەمن ببیەم عیتابێ زوو\n\n\nلەگەڵ توولی ئەمەل دەستم لە چاکی وەسڵی کۆتایە\nسەبا! داماوی هیجرانم دە عەتری زوڵفی با بێ زوو\n\n\nپڕووزا کشتی ئومێدم بە تاوی وشکەساڵی غەم\nدەخیلە ئاسمانی مەکرەمەت تاوی سەحابێ زوو\n\n\nئەتۆ شەهبازی ئەوجی عیزز و مەجد و فەزڵ و عیرفانی\nدەرێنە کۆترەکەی قەلبم لەژێر چنگی عوقابێ زوو\n\n\nگەدای دەرماڵی ئەو شاهەنشەهەم تاهیر بە مسکینی\nسوئالێکم هەیە یاڕەب لە ئەو ببیەم جوابێ زوو"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "لەگەڵ یەک دەس لە مل ماوین من و دەردی فیراق ئیمشەو", "poem_description": "ئەم غەزەڵەم بۆ سەید حەسەن سەیدزادەی هاشمی کوڕی خۆم - سلمە اللە تعالی وتووە", "poem_text": "لەگەڵ یەک دەس لە مل ماوین من و دەردی فیراق ئیمشەو\nبە با چوو کۆمەڵی شادیم بە سروەی ئیشتیاق ئیمشەو\n\n\nبە تینی تاسەکەم برژا هەناوی سەبر و ئارامم\nلەبەر چاوەنواڕیم چاوی تاقەت ماوە زاق ئیمشەو\n\n\nحەسەن وەک گەنجی گەوهەر کەوتە پێچی حەڵقەیی ماران\nئەمن لێرە خەریک و پڕ پەژارە و بێ تفاق ئیمشەو\n\n\nبچێتە چاوم ئەر تاوێ خەوی پڕ مەینەتی هیجران\nخەفەت هەروەک شەوەچی هات و دەستی نامە ناق ئیمشەو\n\n\nلە ناڵەم ئاه و ناڵە سا چلۆن زاڵەترەک نابێ\nکە بۆ زۆری خەمم کردی لە داخا خەم مەراق ئیمشەو\n\n\nکە ئەو مانگە جوانەم لێ کلایە هاودەمان یاران\nدڵم گڕگڕ دەسووتێت و دەمم وا بووەتە تاق ئیمشەو\n\n\nپیاڵەی پڕ شەرابی مەینەتە واقی ئەمن ماوە\nوە یا گیان بۆ پیاڵەی وەسڵی باڵات ماوە واق ئیمشەو\n\n\nحەسەن گیان بۆ ڕەهائیت لەم هەموو دەردیسەر و ڕەنجە\nشەفیعم لای خوا کێیە؟ جگە سواری بوراق ئیمشەو\n\n\nسپاسالاری هۆزی ئەنبیا سەرئێلی دڵپاکان\nلە تاڵیت خات و شیرین کا بە ئەلتافی مەزاق ئیمشەو\n\n\nبە ئوممێدی خودا و لوتفی شفیع المذنبین تاهیر\nحەسەن ڕزگار ئەبێ و نامێنێ ئاساری فیراق ئیمشەو"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "منم دڵچاکی سەر مەودای بژانگی خەنجەرت یا ئەو", "poem_description": "", "poem_text": "منم دڵچاکی سەر مەودای بژانگی خەنجەرت یا ئەو\nمنم زامداری شمشێری برۆی دڵ پەیکەرت یا ئەو\n\n\nلە بەیدای عیشقە وا عومرێکە عارەقڕێژ و حەیرانم\nبەڵێ ئەی نەونەهاڵم چاکە بۆ من سێبەرت یا ئەو\n\n\nمنم زەردی بەڵا و دەردی فیراق و تایەرەی حیرمان\nبە دەستی من سزایە جووتەلیمۆی نەوبەرت یا ئەو\n\n\nدڵی من ماوە زیندانی لەبن چاهی زەنەخدانت\nلە ئەستۆی من بئاڵێ زوڵفەکەی وەک چەنبەرت یا ئەو\n\n\nمنم سووتاوی تاوی ئاگری دۆزەخ سەرای هیجران\nلەبۆ من چاکە جورعەی ئاوی چەشمەی کەوسەرت یا ئەو\n\n\nمنم کوشتەی مەسافی ڕەنجی عیشق و داخی بێ حاسڵ\nبەسەر مندا بلەرزێ قامەتی وەک عەرعەرت یا ئەو\n\n\nبەتاڵیم ها بەتاڵە، هەوڵ و پێشەی تالیعم نێشە\nمنم موحتاجی ماچی لەعلی نۆشی شەککەرت یا ئەو\n\n\nنوقوشی لەوحی خاتر مووبەموو داغ و سوەیدایە\nلە زوڵمی من بناڵم خاڵەکەی بۆ عەنبەرت یا ئەو\n\n\nجنوون و شێت و مەفتوون، والە و مەسحوور و بێ سامان\nئەمن ماوم لە عیشوەی چاوەکەی جادووگەرت یا ئەو\n\n\nعەتارود هاتە سەر تەوسیفی مانگی زوهرە ئەنوارم\nئەتۆ جێی دەرد و داخی یارە تاهیر دەفتەرت یا ئەو"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "هاودەمی تاقەدڵی بێ لوتفی تۆ تەنیامە شەو", "poem_description": "", "poem_text": "هاودەمی تاقەدڵی بێ لوتفی تۆ تەنیامە شەو\nجووتی ڕازی سینەکەی سەفوەت لە دەس سەنیامە شەو\n\n\nپەردەکەی سەتتاری عەیب و عاری دەردی میحنەتە\nجێی هەناسە و ئاه و فرمێسک و هەلا و هوریامە شەو\n\n\nهاوزمانی دەرد و داخی ڕۆژی هیجری دڵبەرە\nپێخەفی ئەندامەکەی بێ لایەن و بێ لامە شەو\n\n\nبۆ حوسوڵی خەڵوەتی ئونسی خەیاڵێکی مودام\nمەبدەئی داغ و سووەیدا مەقسەدی سەودامە شەو\n\n\nتا بە سیڕڕی پێچی زوڵفی ئەو نیگارەم کا ئەمین\nڕەهنەمای ڕێگەی حەقیقەت موڕشیدی بێ تامە شەو\n\n\nچاوی ئەستێرە کلا نابێ ویساڵی موشکڵە\nگیری دەس پەردەی ڕەقیب وەک یاری مەه ئاسامە شەو\n\n\nگەر دزی غەم بێتە سەر ماڵی دڵت تاهیر چ باک\nچونکە کێشکچی بەڕێز و حازر و وریامە شەو"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "وەک شەماڵ گەڕیام بە بەرزانەوە", "poem_description": "", "poem_text": "وەک شەماڵ گەڕیام بە بەرزانەوە\nبە لاشەی لاواز خەم هەرزانەوە\n\n\nکێوان بە کێوان سەختی سەرشاخان\nتێپەڕیم لە گشت گوڵزار و باخان\n\n\nنە شاخی دڵگیر نە باخی ئازیز\nمن زیز و دڵسارد وەک سەرمای پاییز\n\n\nبەڵام ماندووییم ڕێ نەدا لە دڵ\nنەترسام لە کێو لە دۆڵ و شەخڵ\n\n\nشاوە و ماکوان بەندی بەنی گەز\nپەلی هەواندەردڵ لە هەیبەت لەرز\n\n\nسەرکانی ڕێزە کۆپی ساراوەند\nڕاخی پڕ پەرداخ شۆخی دڵپەسەند\n\n\nدەشتم سەیران کرد کانی و سەرئاوان\nهەمووم جریو دا وێران تا ئاوان\n\n\nلووتکە بە لووتکە سەرشاخی بەمۆ\nتا ئاخر قوللەی بەرزی زمناکۆ\n\n\nکشەم کرد وەبان دەربەندیخاندا\nلە سەلیم پیرک خۆمم نیشان دا\n\n\nئیتر نەوێستام وەک بەرقی بەڵا\nشەونگم گەییم ئە گەورەقەڵا\n\n\nفرە نەوێستام لەو جێگە چۆڵە\nگژەم هات تا بان سەرشاخی سۆڵە\n\n\nکە گەییمە سەر شاخی خۆش ڕەونەق\nگۆشەی کێشابوو زوهرەی سوب شەبەق\n\n\nلە ورشە و پرشەی زوهرەی بەیانی\nکەوتەوە بیرم کاتی جوانی\n\n\nدووکەڵی ڕەشی دڵی پڕ لە ئاخ\nدای گرت شاخ و داخ دۆڵی قەرەداخ\n\n\nفرمێسکم چەشنی چەمی دێوانە\nهاژەی کرد وەک تاف لەو سەر کێوانە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "هەر وەکوو من وێڵ و گێج و مات و سەرگەردانە ڕۆژ", "poem_description": "", "poem_text": "هەر وەکوو من وێڵ و گێج و مات و سەرگەردانە ڕۆژ\nتیشکی ڕووی تۆی دی کە لێوە و عاشق و حەیرانە ڕۆژ\n\n\nمن سەرم دانا لەپێناوی کەسێکی بێوەفا\nهەر وەکوو من دەردەدار و بێسەر و سامانە ڕۆژ\n\n\nمن خەدەنگی غەمزەکەت جەرگی لەبن پاچیم بەڵام\nزەرد و خوێنین چاکە مەجرۆی زامی بێدەرمانە ڕۆژ\n\n\nجاربەجار خونچەی دڵم زامی دەپشکوێ و زووخ دەچێ\nبۆیە گاهێ لێو دەبات ئیشی هەر گەڕیانە ڕۆژ\n\n\nجەوری ئیستیغنای حەبیب و ئیحتیاجی موبرەمم\nباعیسی گریانی شەو ناڵینی بێ پایانە ڕۆژ\n\n\nداغی جەبهەی مانگە، شوعلەی دڵبەری زوهرە جەبین\nخوێنی لێ دێ بۆ لەبی وا جەرگی پڕ پەیکانە ڕۆژ\n\n\nتاکوو تاهیر ڕەنجی حیرمانی لە دڵبەر بوو نەسیب\nبەزمی عەیشی دایمەن عەینی شەوی هیجرانە ڕۆژ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەلا ئەی هەر لە سەرتا پایی تۆ چاک", "poem_description": "", "poem_text": "ئەلا ئەی هەر لە سەرتا پایی تۆ چاک\nجەماڵت وەک قەدی ڕەعنایی تۆ چاک\n\n\nهەموو ئەخلاقی تۆ دڵ پێ خوەش و جوان\nبە زێبایی هەموو ئەعزایی تۆ چاک\n\n\nئەپرسن چاوی من حەیرانە بۆ چی؟ \nدەبینێ نێرگسی شەهلایی تۆ چاک\n\n\nوڵاتی دڵ شوکر بێ فیتنە ماوە\nکە دیویە ڕووی موڵکارایی تۆ چاک\n\n\nبە باڵای هێندەران کۆتا و تەنگە\nخەڵاتی حوسنە بۆ باڵایی تۆ چاک\n\n\nلە عالەم دا نییە هاوڕەنگی حوسنت\nمەگەر خۆت بی وەکوو هەمتایی تۆ چاک\n\n\nبە عیشقت هێندە پێبەرجێیە تاهیر\nوەکوو باسی جیهانپەیمایی تۆ چاک"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کەچنەزەر دوغڵ و دەغەڵ میسلی یەکن لاکن بە ڕەنگ", "poem_description": "بۆ خوالێخۆشبوو شێخ محی الدینی ئامۆزام", "poem_text": "کەچنەزەر دوغڵ و دەغەڵ میسلی یەکن لاکن بە ڕەنگ\nمەعنییان فەرقی هەیە دوور و درێژ وەک ئاب و سەنگ\n\n\nگیانەکەم دوغڵم نویسا نەک دەغەڵ عاجز مەبە\nقەسدی من شۆخی گوزەشتە و دڵ مەهێنە تۆ بە تەنگ\n\n\nتۆ دەغەڵبازیت لەگەڵ من نەبوە غەیری ڕاستی\nڕوو لە تۆ چەرخاندنم نابێ ئەگەر لێم دەی خەدەنگ\n\n\nکاکە گیانا گەر دەپرسی تا کە دوغڵیت بۆ بڵێم\nدەی لەمەولا فەڕق بخەی دوغڵ و دەغەڵ بێ قاڵ و جەنگ\n\n\nمامەڵەی ماین بهێنە بەر نەزەر تا تێ بگەی\nبۆچ بە دوغڵ و عاجزم زانیت عەزیزی شۆخ و شەنگ\n\n\nکاتی بەیع و مامەڵە من دوغڵ و تۆ دڵ شادمان\nمن پەرێشانی بە پێ پیاوڕۆین و دڵ پڕ لە ژەنگ\n\n\nتۆ سروورت بۆ سواری و قیر و قاج و گاڵەگاڵ\nمن خەمم بۆ پیادەڕێ تەی کردن و بۆ لەنگەلەنگ\n\n\nتۆ دەماغت پڕ نیشاتی ڕۆژی ڕمبازی و شکار\nمن دڵم پڕ مەینەتی ماین نەدان و سەنگەسەنگ\n\n\nتۆ سەری پڕ شۆڕشی ڕۆژی مەساف و کاتی ڕەزم\nمن غەمم بوو، پێپیاو چۆن لێم ئەخێزێ زەرب و چەنگ\n\n\nهەر دوو بەم دەستوورە بووین تاکوو لەیەک جوێ بووینەوە\nتۆ موفەڕڕەح من پەرێشان تۆ وەکوو گیو، من پەشەنگ\n\n\nعاقیبەت وەختێ پەشیمان بوویتەوە هاتیتەوە\nلێوبەبار و دوغڵ و عاجز دەردەدار و زە ڕدرەنگ\n\n\nقەسدی من بۆ حەرفی دال و غەین و لام ئەم قیسسە بوو\nنەک حکایاتی دەغەڵبازی و شەرووری و دەنگەدەنگ\n\n\nخۆت ئەزانی من لە تەئسیری دڵە وا شاعیرم\nمایلم دایم بە سەوتی خۆش و نەغمەی ساز و چەنگ\n\n\nکونجی ئازادیم دەوێ و دیداری یاری نازەنین\nنەک شەهەنشاهی وڵاتی چین و ژاپۆن و فەرەنگ\n\n\nدڵ ئەسیری داوی غەددارێکە بێ دانەی ویسال\nئێستە وەک ئاسن لە کونجی سینەدا گرتوویە ژەنگ\n\n\nوەسڵی شیرین گەر لەبۆی دەسدا چ غەمیە کۆهکەن\nخوسرەو ئەر عالەم بکا پڕ تیشە و تەوقوڵەنگ\n\n\nمەقسەدم ئەی کاکە محیی الدین بەیانی دوغڵ بوو\nبۆیە نەقشی نامەکەم کردی بە ئەشعاری قەشەنگ\n\n\nوەرنە تاهیر دەربەدەر کەوتووی وڵاتی دانشە\nگەرچی ئەوساکە ئەدیب بوو ئێستە نادان و دەبەنگ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەسیرە سەروی بوستان پێ لە نێو گڵ", "poem_description": "وەرگیراو لە غەزەڵی موحتەشەم", "poem_text": "ئەسیرە سەروی بوستان پێ لەنێو گڵ\nبەڵام سەروی ڕەوانم پێ لەنێو دڵ\n\n\nکە چاو ئەو ڕوومەتەی دی، پێی وتم عەقڵ: \nدە بگرە قەدری کات و بەختی موقبڵ\n\n\nدڵم مەشکێنن ئەی یاران بە واتە\nبە دەریا تیر دەهاوێژن چ حاسڵ\n\n\nئەمن وا غەرقی گێژاوەی جەفا مام\nئەمن فەوتاوم و دوژمن کەوتە ساحل\n\n\nلەکوێ هاوزۆری شەوقە سەبری بێ هێز\nلەگەڵ عیشقا تەقالای عەقڵە باتڵ\n\n\nمەڵێن عاشق نە بیری ما و نە ئارام\nئەوەی بێ عیشقە: گێلە، شێتە، غافڵ\n\n\nدەبینی پیاوی تینوو چۆنە بۆ ئاو\nوەهایە گیان بە ئەو ئازیزە مایڵ\n\n\nهەتاکوو بیری تۆ ماڵ و جەماڵە\nلە ڕێگەی عیشقدا ناگەیتە مەنزڵ\n\n\nدەگریا عاشقێکی زار و دەیوت: \nئەمە گیان و سەرم، گەر یارە قاتڵ\n\n\nلەکن خاوەندڵان تاهیر هەموو خەڵک\nوەکوو مەجنوونن و مەجنوونە ئاقڵ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ناکرێ بۆ کەس عەزیزم سەیقەل و پەرداخی دڵ", "poem_description": "", "poem_text": "ناکرێ بۆ کەس عەزیزم سەیقەل و پەرداخی دڵ\nتا لە دەس دڵبەر نەچێژێ ڕۆژێ سەدجار داخی دڵ\n\n\nدەردی دووری باخەوان دۆچ و هەرێز بیری ویسال\nتا نەکەی بێڵباخی سا چۆن بەردەبەخشێ باخی دڵ\n\n\nتا نەگەییە سەرپلەی ئەووەڵ لە ڕندی و عاشقی\nکەی بە دڵبەر ڕادەگا هاوار و ناڵە و ئاخی دڵ\n\n\nجێی شنەی شەوبای هەناسەی خۆشی ڕازی یار نییە\nتا گوڵ و شەوبۆی تیا بەرهەم نەیێ سەرشاخی دڵ\n\n\nسینەیی پێویستە وەک ئاوێنە ساف و بێ گرێژ\nتاکوو بێ بیانوو بڕی منداڵەکەی گوستاخی دڵ\n\n\nلەشکری: بوخڵ و حەسەد، کینە و تەمەع، کیبر و ڕیا\nتار و مار و ون دەبن تا هەڵکرا بەیداخی دڵ\n\n\nڕامی کەس نابێ لە مەیدانی سەفا ئەسپی هەوا\nبێ تەکەڵتوو تەنگ و ئاوزەنگی و بەرەو قەڵتاخی دڵ\n\n\nگەر زمانم لاڵە بۆ عەرزی دروود و ئیشتیاق\nپڕ لە دەرد و داخی هیجرانی ئەتۆیە ناخی دڵ\n\n\nزوو بە تاهیر ئاب و جاڕوو کە بە فرمێسک و بژانگ\nبۆ نزوولی عیشقی ئەو دڵ پیکەرە یاتاخی دڵ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بەهارە و کاتی نێو گوڵزارە ئەمڕۆ", "poem_description": "", "poem_text": "بەهارە و کاتی نێو گوڵزارە ئەمڕۆ\nغەمم کەم شادی یەکەم زۆر جارە ئەمڕۆ\n\n\nکە غونچە بەریەخەی سەوزی ئەکا چاک\nچریکەی بولبولان هێجگارە ئەمڕۆ\n\n\nدە تێ فکرە دەمێ و سەیری سرووشت کە\nهەلی عیرفان بەبێ هەژمارە ئەمڕۆ\n\n\nمەجازیش هاتە سەر ڕێی ڕاستەقینە\nکە ئاساری حەقیقەت دیارە ئەمڕۆ\n\n\nلە خاکی وشک و ئاوی ساف نەسیمی\nبەیانیان دێ کە ڕەحمەتبارە ئەمڕۆ\n\n\nلە شەوبۆ و نێرگس و گوڵ دی مەکە باس\nلەبۆ عارف هەموو تکرارە ئەمڕۆ\n\n\nهەتا کەی باسی چیرۆکی مناڵان\nکە نۆبەی باسی حوسنی یارە ئەمڕۆ\n\n\nگوڵی بەستەزمانیش شێتی عیشقە\nانا الحق بێژ، جێگای سەردارە ئەمڕۆ\n\n\nمن و ئەو گەر بەباچووی ئاری عیشقین\nوەکوو مەنسوورەکەی بێچارە ئەمڕۆ\n\n\nلە سەرمان نا، هەموو بادەی حەقیقەت\nچ باکمان لۆمەیی بەدکارە ئەمڕۆ\n\n\nکە ڕۆییشتین لە شوێنمان چی دەمێنێ: \nئەوەی بۆ عاشقان ئاسارە ئەمڕۆ\n\n\nبڵا با دەردی عیشقم هەر نهێن بێ\nکە مەجلیس جێگەیی ئەغیارە ئەمڕۆ\n\n\nئەپرسی شێتی ڕووی کامین نیگارم\nلە ڕەنگی زەردما خۆ دیارە ئەمڕۆ\n\n\nلە دڵدایە هەتا عیشقی ڕوخی یار\nلەبۆ دڵ سەیری گوڵ وەک خارە ئەمڕۆ\n\n\nلە هەوری تەبعی من بۆ دوڕشناسان\nڕەهێڵەی گەوهەری شەهوارە ئەمڕۆ\n\n\nلەبەر چین چینی زوڵفی گرژ و لوولت\nدڵم جێی داوی ناهەموارە ئەمڕۆ\n\n\nبە ڕەندی و عاشقی و بادەپەرەستی\nئەوی مەشهوورە شیرینکارە ئەمڕۆ\n\n\nلە ناوت بەرزە جانا ناوی تاهیر\nئەگەر چی خوار و بێ مقدارە ئەمڕۆ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەمە باڵای ئەتویە یا کە سەروە هاتە ڕەفتاری", "poem_description": "", "poem_text": "ئەمە باڵای ئەتویە، یا کە سەروە هاتە ڕەفتاری؟ \nفریشتە هاتە شێوەی ئادەمی و گوڵ لادەبا خاری\n\n\nگەلێ ساڵە پەری ڕووی خۆی نهێن کرد هیچکە نەیبینێ\nئەوا دیسان لە عالەم کەوتە دەر پڕشنگی ڕوخساری\n\n\nدەسووتێ عوود و عەنبەر؟ یام گوڵی گوڵزارە؟ ڕووی دەرکەوت\nچییە یاران؟ مەگەر هات کاروانی موشکی تاتاری\n\n\nکە دیم ئەو ڕوومەتە وا مەست و حەیران بووم، پەری ڕوویان\nلە پێش چاوم چمانێ بوونەتە وەک نەخشی دیواری\n\n\nدەخیلە قافڵەچی بایی نیگاهی ئەو نیگارینە\nبە گیان گەر دەیفرۆشی با بە سەد دڵ ببمە کڕیاری\n\n\nبە بەرزی هیممەتت تاهیر بناڵێنە لە جەوری یار\nکە تا دنیا بووە هەر یار دەکێشێ مەینەتی یاری"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی بەختی ڕەشم تاکەی ڕوو زەردی و بەدنامی", "poem_description": "", "poem_text": "ئەی بەختی ڕەشم تاکەی، ڕوو زەردی و بەدنامی\nئەی موویی سپیم تاکەی، مەحروومی و ناکامی\n\n\nسەد جەوری کەسانم دی، سەد تیری خەسانم چەشت\nسەد زووخی نهێنم خوارد، بێ دڵبەر و بێ حامی\n\n\nناپوختە خەیاڵێ بوو باوەڕ بە قسەی یاران\nسەد داخ لە دڵپاکی و ئەفسووس تەمەع خامی\n\n\nغەیر جەور و دڵازاری، نەمدی سەمەری یاری\nغەیر مەکر و فریو و ڕەنج، نەمدیوە دڵارامی\n\n\nئەو ساڵە جەفای زامان هەر مەر هەموو ئاواتم\nئێستا کە ئەناڵێنم، من بۆ غەمی بێ زامی\n\n\nتا یاری جەفاپێشەم، هەم ڕازی ڕەقیبان بوو\nدەرچوو لە دەماغ و دڵ، ئاوات و سوخەنفامی\n\n\nمن تامی فیراقم چەشت، هێشتاکوو بە گیان زیندووم\nئاخ جەور و جەفای یاران، بێزاری و بێتامی\n\n\nحەیرانە لە بازاڕم، هەم عالیم و هەم جاهیل\nسەرسامە لە گوفتارم، هەم عارف و هەم عامی\n\n\nبۆ دانەیە لەو خاڵە، سەد دامی لە ڕێم دانا\nخاڵ کەوتە دەسی ناکەس، لەو زوڵفە بە بێ دامی\n\n\nغارەتگەری گیانە چاو، بەو غەمزە بە قەتتاڵی\nزیندووکەری جیسمە لێو، بوە عیشوە بە بەسسامی\n\n\nمەنعی مەکەن ئەر تاهیر دەردی دڵی خۆی دەرخست\nچونکوو سەبەبی ئەووەڵ، مەئیۆسییە سەرسامی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی مەتلەعی جەبهەت شەفەقی سوبحی جوانی", "poem_description": "", "poem_text": "ئەی مەتلەعی جەبهەت شەفەقی سوبحی جوانی\nئەی ماچی دوو لێوت سەمەری نەخلی ئەمانی\n\n\nزوڵفت بەشکەن ڕۆژی ڕەشی زاهیری عاشق\nچاوت بە فیتەن غارەتی ئەسرار و مەعانی\n\n\nسوونەی نەفەست وەک نەفسی بادی بەهەشتی\nیا نەفحەیی ئیخلاسی برای گیانی بە گیانی\n\n\nهاژەی غەزەبت وەک لەهەبی ناری جەحیمی\nیا حیلە و مەکر و دەغەڵی دۆستی زبانی\n\n\nبوومە هەدەفی بێ سەبەبی تیری مەلامەت\nتۆ خۆش بە لەگەڵ عیشوەیی ئەبرووی کەمانی\n\n\nلەو چەشمەیی نۆشە هەموو زەهراوە نەسیبم\nلەم زەهرەیە من تاڵە دەمم یا لە نەزانی\n\n\nمن بوومە کوجاری ڕەشی جێماوی هەواران\nئاخ بێ کەسە قاڵ و تەرەب و وەجد و ئەغانی\n\n\nعومرێکە ئەخۆم ڕەنجی درۆ و وەعد و فەریبت\nلاکن لەگەڵ ئەو ناکەسە بوو حەتمی و ئانی\n\n\nوام زانی وەکوو کێوە وەفا و سەبر و سەباتت\nنەمزانی ئەخۆی گۆڵی قسەی موفسید و جانی\n\n\nیا خوا ببڕن زوانی لەبندا بە زەلیلی\nوا تاهیری خستە غەمی ئێوارە و بەیانی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی مەهبەتی ئەنواری جەماڵی و جەلالی", "poem_description": "", "poem_text": "ئەی مەهبەتی ئەنواری جەماڵی و جەلالی\nتۆ بەحری عولوومی لەدونیت قالی و حالی\n\n\nپەنهانە لە ورشەی دووڕەڕت نسووری دوراری\nبێ نرخە لە پرشەی گوهەرت سەوئی لوئالی\n\n\nبۆ ئەهلی کەماڵات و توقا داغی غوڵامیت\nڕوتبە و دەرەجات و عیزەم و مەجد و مەعالی\n\n\nهەم فانیی فیللایی و هەم باقییی بیللا\nبێ فەسڵ و قەتیعەت لە کەفت کەئسی ویساڵی\n\n\nڕێزەخۆری خوانت هەموو ئەربابی تەسەووف\nجاڕووکەشی دەرگات هەموو ئەعیانی مەقالی\n\n\nغەوس و سەر و سالاری سپای هۆزی ویلایەت\nباز ئەشهەبی سەردەستی زهووراتی جەماڵی\n\n\nتۆ شەمسی تەجەللای کەرەم و پاک دەروونان\nبۆ جیلوەیی ئەنواری ئەتۆ جوملە مەجالی\n\n\nغەوسی سەقەلەینیی و نەتیجەی حەسەنەینی\nبۆ تۆ نییە ئەی قوتبی جیهان سانی و تالی\n\n\nوەک عیسیی مەریەم نەفەسی پاک و نەفیست\nگیانبەخشە بە ئێسقانی ڕزاو، جوسسەیی باڵی\n\n\nئیحیایە لە شێوەت سونەن و شەرعی محەممەد\nپەیدایە لە کەردەت ڕەوشی سەحبی و ئالی\n\n\nجێی ئەهلی ویلایەت کە مەقاماتی عولایە\nمازالَ مەقامت لە مەقامی هەموو عالی\n\n\nمەستی مەی تەوحیدی دڵت عەرشی خودایە\nشایانی ئەتۆیە کە ئەڵێی ساقی ملالی\n\n\nقوربانی زڕەی باڵی ئەتۆم باز الأشهَب\nشایانی قەدی تۆیە ڕیدای غەوسی میسالی\n\n\nپێت نا لە سەر ئەعناقی کەریمانی جەوانمەرد\nتا ناتە سەرت تاجی دڵارایی کەمالی\n\n\nتۆ بەدری و جەمعی شورەفا میسلی هەسێرە\nتۆ سەدری و ڕەهتی عوزەما عەینی مەوالی\n\n\nتاهیر سەگی تۆیە نییەتی خەوفی موفەتتێن\nهاوارە دەسا ئەی بطَلی عِند قتالی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "براکەم دڵ لەگەڵ تۆ ئاشتی نابێتۆ کە بێباکی", "poem_description": "", "poem_text": "براکەم دڵ لەگەڵ تۆ ئاشتی نابێتۆ کە بێباکی\nلەگەڵ من ئاگری سۆزان لەگەڵ ناکەس وەکوو خاکی\n\n\nلەگەڵ من ئاسمانی کەجڕەوی، بێ عەهد و ئیقراری\nلەگەڵ ئەو عەردی ئارام و وەفادار و تەرەبناکی\n\n\nبە مێهرم لایە فرمێسکە و بە قەهرم لایە خوێنڕێژی\nتَعال الله چ سەففاحی، مَعاذ الله چ سەففاکی\n\n\nلە میهری گەرم و قەهری ساردی تۆ من مات و حەیرانم\nکە گاهێ وەک شەوی زوڵمەت، دەمێ وەک سوبحی ڕووناکی\n\n\nلەگەڵ تۆ عومری من سەر چوو تەجاهول عوزری بێ جێیە\nچلۆن دەرکت نەبردە دەردەکەم، خۆ خاوەن ئیداراکی\n\n\nدەوای پاش مردنە بۆ من، هەموو ئەلتاف و ئیکڕامت\nمنت کوشت ئێستە جا بۆ دەرد و داخم سینە سەدچاکی\n\n\nبەڵێ شاهی، بەڵێ ماهی، بەڵێ سەروی، بەڵێ گوڵشەن\nبەری پێی خۆت نەدیوە، کەی لە بیری خار و خاشاکی\n\n\nلەگەڵ عالەم وەکوو غەیسی کەرەم، پڕ جوود و ئیحسانی\nلەگەڵ من قەحتەساڵی هەر خەریکی بوخڵ و ئیمساکی\n\n\nنیشانەی عەدلی سەرمایەی حەیاتی ئەهلی عیرفانی\nکە باسی من دەکەن قوربان، لە بیری زوڵم و ئیهلاکی\n\n\nبە عومری ڕەنج و میحنەت دەممرێنی جا ئەڵێی چۆنی\nبە قەرنێ جەور و زەحمەت ئەمکوژی ئەوسا ئەڵێی چاکی\n\n\nدە بۆچ شیرینە لای تۆ سەبری تاڵ و بێ بەرم خۆ تۆ\nفریشتەی ڕەحمەتی، پاکی، نەتیجەی خیلی ئەملاکی\n\n\nمەبە قوربان لە دەرد و داخ و ناڵە و سەگوەڕیم عاجز\nئەتۆ هەر مانگی ئافاتی، ئەتۆ هەر شەمسی ئەفلاکی\n\n\nئەگەر بەدحاڵە تاهیر لێی ببوورە چونکە مەئیووسە\nئەتۆ تاهیر بە حەققی تاهیران ڕووحپاک و دڵپاکی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دڵا تا کەی خەریکی خاک و خۆڵ وەک تیفلی نادانی", "poem_description": "", "poem_text": "دڵا تا کەی خەریکی خاک و خۆڵ وەک تیفلی نادانی\nلە بیری نوقڵی لێو بادامی چاوسێوی زەنەخدانی\n\n\nبە یادی میسکی زوڵفی و ڕووسیائیت عەینی وەک میسکە\nوەکوو کافوورە مووت تاکەی ئەڵێی مافووری پێشانی\n\n\nدە ڕێکخە میسک و کافوورێ لە تاعەت بۆ حەنووتی خۆت\nئەگەر تۆ دانەچینی خەرمەنی ئەربابی عیرفانی\n\n\nلە ئونس و ئولفەتە باست کە چی وەحشەت سەرا جێتە\nکەری ژێرباری ئەممارەی، لەکن خۆت شەخسی ئینسانی\n\n\nنییە کوفری جەلیت زاهیر دەسا شیرکی خەفی تا کەی\nئیتاعەی ئەمری شەیتان کەم بکە خۆ عەبدی سوبحانی\n\n\nبە شیعر و قافیە و زەرب و عەرووز گەر امرأ القیسی\nبە خوتبە و سەجع و گوفتار و جەدەل گەر عەینی «سەحبانی»\n\n\nدڵی خۆت خۆش مەکە بێ ڕێی حەقیقەت باقیلی مەحزی\nمەڵێ سیحرئافەرینم گیانەکەم تۆ میسلی طَیانی\n\n\nبە کردە وەک یەزیدی، کەی مەقامی بایەزید جێتە\nکە بیرت لوقمەیە، چۆن حاییزی ئەوسافی لوقمانی\n\n\nئەسیری دامی زولفەینی قەتیلی نازی عەینەنی\nنە ئەسری ئوسرەیی کافیر، نە کوشتەی نێو شەهیدانی\n\n\nلە بیری مەی ویساڵی چاوەڕێی نوقڵی مەزەی ماچی\nنە مەستی بادەیی تەوحید و مەحوی نووری جانانی\n\n\nلە هەر کوێ ئەهلی دینە تۆ نەفوور و وەحشی و تۆڕی\nلە هەر لا ئەهلی دونیایە نەدیم و عەبد و دەربانی\n\n\nلە دانش دەم ئەدەی موستەجمیعی وەسفی غیوا و جەهلی\nئەبێژی ئەهلی دینم، تارکی فەرمانی قورئانی\n\n\nبە باتن ڕەیمەن و زاهیر فریشتەی باغی فیردەوسی\nبە سیرەت ڕەندی مەیخوارە بە سوورەت ئەهلی ئیحسانی\n\n\nبە دەعوی سیدقی سەددیقی، بە مەعنی کیزبی بووجەهلی\nبە گوفتە میسلی هاڕوونی بە کەردە شیبهی هامانی\n\n\nدە لابە لەونی دووڕوویی، دە بگرە ڕەنگی یەکڕەنگی\nیەکێ بگرە و بناسە گەر لە زومرەی ئەهلی ئیمانی\n\n\nقەلادەی ئیتیباعی حەزرەتی خاتەم لە گەردەن نێ\nئەگەر تۆ ڕاست ئەڵێی و کەلبی قاپی غەوسی گەیلانی\n\n\nبەبێ ئەنواری شەمسی شەرعی ئەحمەد ئەم شەوەزەنگەت\nبە سوبحی سیدق و ئیمان ناگەیی تا چەندە حەیرانی\n\n\nئەگەر تۆ قادری ئەسڵی تەریقەی پیری خۆت بگرە\nکیتاب و سوننەتە شێخی ئەتۆ و ئەنجامی فەرمانی\n\n\nخەلافی نەفسی شووم بەو یاری گۆی بۆ سونەن تاهیر\nهەتاکوو پێت بڵێم وەک خۆڵی ژێر پێی پاکی پاکانی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دڵا تا کەی لە بیری چاوی مەست و لێوی مەیگوونی", "poem_description": "", "poem_text": "دڵا تا کەی لە بیری چاوی مەست و لێوی مەیگوونی\nبەسە ئیتواری فەرهادی، بەسە ئەخلاقی مەجنوونی\n\n\nبەسەر نێشی بژانگت بێستوونێ گەر لەبن بێنی\nوە یا پڕ کەی لە وەحشی.. وڵاتی نەجد و دەشت و هاموونی\n\n\nئەگەر لات و گەدای کووچەی هەژاری و بێنەوای دەوری\nئەگەر سیددیقی ساحیب شەوکەت و بەختی هومایوونی\n\n\nهەناسەت گەر لەبن بێنێ ڕەی و ئەلبوزی زۆر بەرزی\nوە یا فرمێسکی تۆ داگیر بکا خاڕەزم و جەیجوونی\n\n\nئەگەر شیعرت کەساد کا بەیتی نالی و کوردی و مەحوی\nئەگەر کانی فەساحەت، بەحری مەعنا، هەوری مەزموونی\n\n\nهەژار و ناموراد و دوور لە دین و دانش و هۆشی\nخزاو و بەشخوراو و بێ دەس و مسکین و مەفتوونی\n\n\nمەزاجت تێکچووە هێندە مەزاجە حاسڵی ژینت\nکەلامت لا کە ماڵە هێندە کەچڕەفتار و واروونی\n\n\nهەناسەت بۆپڕووزی عالەمی داگرتووە و پەستی\nلە تاڵەت شوعلە هەر تا ئاسمان ڕۆییشتووە و دوونی\n\n\nبەڕاستی قامەتی ئیخلاس و سیدقت عەینی وەک ئەلفە\nکەچی بۆ سادی عەینی مەهڕووخان وەک لام و وەک نوونی\n\n\nبەهاری نەوجوانیت تێپەڕی و زستانی پیریت هات\nکەچی بۆ کاری عوقبا لێڵی و بۆ دەهری دوون ڕوونی\n\n\nبە یەک خەندە و نیگا شیرین، بە یەک عیشوە و جەفا تاڵی\nبە یەک ناز و سەفا سوێری بە یەک غەمزە و هەرا توونی\n\n\nبە نادانی بەسەرچوو عومری تۆ و نەتزانی نادانی\nبنی توونی نەفامی جێتە، لای خۆت وەک فەلاتوونی\n\n\nدەروونت دەفتەری زووخاو و داخ و دەردی هیجرانە\nوەکوو لالە دەروون داخی، وەکوو غونچە جگەرخوونی\n\n\nلە ئافاتی مەجازی تێپەڕە گەر بازی تەحقیقی\nهەتا کەی کۆتری پێچوو خەمی ئەدواری گەردوونی\n\n\nبەبێ چوون و چرا تاهیر مەکانت ئەوجی عولیایە\nئەگەر وەک پاکبازان دڵ بە یادی زاتی بێچوونی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دین و دڵەکەم یاری دڵارامی ئەمن تۆی", "poem_description": "", "poem_text": "دین و دڵەکەم یاری دڵارامی ئەمن تۆی\nباغ و گوڵەکەم سەروی خۆش ئەندامی ئەمن تۆی\n\n\nوام زانی کە تۆ سەیدی کەمەندی منی ئێستا\nوادیارە کە سەییادی من و دامی ئەمن تۆی\n\n\nوەک تاوس و ئاسکی لە کەل و هەردی دەرووندا\nمن ڕامی ئەتۆم گیانە نەکوو ڕامی ئەمن تۆی\n\n\nهەم تاقەگوڵی وادیی سوبحی ئەمەلی من\nهەم شەمعی جگەرسۆزی سەری شامی ئەمن تۆی\n\n\nکەی جامی جەم ئاخر وەکوو سینگی منە ڕووناک\nلەوساوە کە سەهبایی من و جامی ئەمن تۆی\n\n\nهەم نەوبەری ئەسماری ئومێدی دڵی مەحزوون\nهەم مەقسەد و هەم و مەبدەئ- و هەم کامی ئەمن تۆی\n\n\nئەزواق و هەرا و وەجد و زهوورات و کەرامات\nئەشواق و سەفا و شۆڕشی ئەییامی ئەمن تۆی\n\n\nفەزڵ و ئەدەب و دانش و ئەخلاق و کەماڵات\nفەرهەنگی من و عەقڵی من و فامی ئەمن تۆی\n\n\nبێ نام و نیشانم وەکوو تاهیر لە دوو عالەم\nئەی زوهرەجەبین باسی من و نامی ئەمن تۆی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کە ڕووخام عاشق و دێوانە تا کەی", "poem_description": "", "poem_text": "کە ڕووخام عاشق و دێوانە تا کەی\nغەمی تۆ ساکنی وێرانە تا کەی\n\n\nبە تیری ئاشنایان کونکونە جەرگ\nتەمەننای مەرهەمی بێگانە تا کەی\n\n\nبەبێ شەمعی جەماڵت هەڵپڕووزام\nبەڵێ یاران، قسەی پەروانە تا کەی\n\n\nکە فرمێسکم نیساری خاکی پێت کرد\nهەواڵی قیمەتی دوڕدانە تا کەی\n\n\nپەرێشان - عەقڵ و هۆشم تار ماوە\nئەکەی ئەو زوڵفە جانا شانە تا کەی\n\n\nبە نامەردی سەرم پاماڵی غەم بوو\nخەیاڵی هیممەتی مەردانە تا کەی\n\n\nڕەقیبان شاد و من غەمبار و دڵتەنگ\nنیزاعی جاهیل و فەرزانە تا کەی\n\n\nدڵە جێگات و جانە پاسەبانت\nلە من بێزاری ئەی جانانە تا کەی\n\n\nموقیمی ئاگری حیرمانە تاهیر\nعەزیزم سینە ئاتەش خانە تا کەی"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەمان لەو کاتە کە یارم بە عیشوە لەنجە دەنوێنێ", "poem_description": "ئقتباس لە غەزەلی موحتەشەم", "poem_text": "ئەمان لەو کاتە کە یارم بە عیشوە لەنجە دەنوێنێ\nهەڵئەستێ، هەڵدەکا چاک، مەی دەڕێژێ، ساغەر ئەشکێنێ\n\n\nدەچێت و من لەسەر ئاگر ئەبرژێم ئاخۆ کەی بێ ئەو\nدووبارە بێتەوە، حەققم لە دەستی هیجر بستێنێ\n\n\nکە کێشای خەنجەری ناز، دەس لە من هەڵگر نییە تاوێ\nمەگەر دەستی شەکەت بێ و شێوەیی مروەت بەجێ بێنێ\n\n\nفدای ئەو مەستییەم وا ڕێگەیی مەیخانە کەج ناکا\nلەگەڵ شەحنەش ئەگەر تێهەڵ بچێت و دەستی بسپێنێ\n\n\nچ قەسرێ بوو خودایا دوێنێ شەو من گەیمە قاپی ئەو\nکە دەربانی بە قەیسەرداغی چەندین ساڵە دەڕژێنێ\n\n\nلە ترسا مانگی چواردە مووی هەموو ئەعزای ئەبێ سنگ سنگ\nهەتاوی من لە ئاسۆی حوسنەوە گەر ڕوویی هەڵبێنێ\n\n\nلە خوێنی خۆت دە تاهیر جامی بادەی نابی بۆ تێکە\nکە بادەی خوێنی تۆی گەر دەس کەوێتن ناچێ بۆ شوێنێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بریندارم بریندارم تەبیبم زوو بە دەرمانێ", "poem_description": "", "poem_text": "بریندارم بریندارم تەبیبم زوو بە دەرمانێ\nگەدای تۆم، من گەدای تۆم، شاهەکەم سا دێرە ئیحسانێ\n\n\nخرابم لەشخرابم بۆ سەراپام بیری تەعمیرێ\nشکاوم، تێشکاوم، سەر فیدات بێ حاڵ و سامانێ\n\n\nلە عالەمدا، لە عالەمدا، نییە وەک بەندە مەئیووسێ\nدسا ڕەحمێ، دەسا ڕەحمێ، بە خواری دڵپەرێشانێ\n\n\nئەمن ڕووتم، ئەمن ڕووتم، عەتا کە سیتری ئەندامێ\nسەگی دەرگام، سەگی دەرگام، کەرەم کە ڕێزە ئێسقانێ\n\n\nزەلیلم من، زەلیلم من، ئەمان سا عیززی ئەلتافێ\nلە ڕێ وێڵم، لە ڕێ وێڵم، دەخیلە ناو و نیشانێ\n\n\nوەکوو مەجنوون، وەکوو مەجنوون، بە کێو و دەشتەدا وێڵم\nبپرسە، تۆ بپرسە، حاڵەکەی شێتی بیابانێ\n\n\nفیدات بێ، گیان فیدات بێ سا بکە لوتفێ لەگەڵ تاهیر\nبڵێ جارێ، بڵێ جارێ: سەگی دەرماڵەکەم کوانێ؟"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "تێ دەکۆشم کە بکەم یار لە ئەغیار جوێ", "poem_description": "", "poem_text": "تێ دەکۆشم کە بکەم یار لە ئەغیار جوێ\nنەبوو ئەم کارە و خۆم مام لە دڵدار جوێ\n\n\nگەر جوێ ببمەوە لێی خوێنی ئەمن دەڕژێنن\nدڵی پڕ غەم بەجوێ دیدەیی خوێنخوار جوێ\n\n\nلەبەر ئەو ماڵە ئەوا لاشەیی وەک پووشی ئەمن\nوەکوو کایێکە کە بووبێت لە دیوار جوێ\n\n\nپێکەوە بوون خۆشە سا نرخی بزانن یاران\nتا فەڵەک بەشکوو نەکا ئێمە لە دیدار جوێ\n\n\nغەیری ئەو مانگە کە تاهیر بە ویساڵی نەگەیی\nهیچ گوڵێ نابێ لە دڕک و شەخەڵ و خار جوێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دڵ و دینم لە دەس چوو ئەی سەنەم سا بۆ خودا نازێ", "poem_description": "", "poem_text": "دڵ و دینم لە دەس چوو ئەی سەنەم سا بۆ خودا، نازێ\nکە بەش بمکاتە سەر دیسان نیگاهی چاوی تەننازێ\n\n\nهەزار دەفتەر لە سینەمدایە ڕازی دەردی هیجرانت\nئەسەف سا من لە کوێ بێنم ڕەفیقی نوکتەپەردازێ\n\n\nکە لەو دەر ماڵە والایە دەرت کردم بە سەد خواری\nنەما ئیدی بەرەو ئەوجی ویساڵم حاڵ و پەروازێ\n\n\nوەرە قوربان لە دووریت بەزمی عەیشی من تەماشا کە\nنییە مەی غەیری فرمێسک، بێجگە ناڵە دەنگ و ئاوازێ\n\n\nکە دووریت کرد لە من کاتم لە لا وەک تیغی تیژ وایە\nجگە پەستی و پەشێوی نیمە گیانە یار و دەمسازێ\n\n\nلە نازی چاوی مەستی حاڵی دڵ سا بێنە بیر تاهیر\nچلۆنە؟ کۆترێکە زامزەدەی چنگووڕی شابازێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "دەمێکە بێنەوا و ناڵەم ئەمان سا هیممەتێ با بێ", "poem_description": "", "poem_text": "دەمێکە بێنەوا و ناڵەم ئەمان سا هیممەتێ با بێ\nنەپشکووت غونچەکەی دڵ با نەسیمی ڕەحمەتێ با بێ\n\n\nدەخیلە غەوسی ئەعزەم من زەلیل و زار و مەحزوونم\nدەمی با عیززی لوتفت بۆ نەمانی زیللەتێ با بێ\n\n\nدرۆ یا ڕاس بە کەلبی قاپیەکەی تۆ خۆم ئەدەم نیسبەت\nدەماغی دڵ زوکامە دەی شەمیمی نیسبەتێ با بێ\n\n\nزەبوونی سەیتەرەی ڕەزڵی خەبیسی خایینی دوونم\nلەلایەن تۆوە خۆشە جارێ سامی سەتوەتێ با بێ\n\n\nگەدای دەرماڵی تۆم حەیفە بە هەر ناکەس پەنا بێنم\nشەها ڕەحمێ بە حاڵی دڵحەزینی مەینەتێ با بێ\n\n\nلە ڕەنجی دەهری دوون دڵ بۆتە بەردی جێ هەواری غەم\nبە تۆ هانامە هانا شۆر و وەجد و حاڵەتێ با بێ\n\n\nپەراسووم ورد و هانی بەردی جەوری دەستی ئەغیارە\nلەبەر پایی دڵم قوربان بەجێیە شیفقەتێ با بێ\n\n\nئەتۆ بەحری کەرەم من بەشبڕاوی دین و دنیا خۆم\nبە قوربانی سەگی ئاسانەکەت بم قیسمەتێ با بێ\n\n\nنەماوە حورمەت و مەجد و وقار و شەوکەت و زۆرم\nپەرێشانم، گرفتارم، هەژارم، ڕەئفەتێ با بێ\n\n\nپەنای دەرماڵی تۆیە لەم زەبوونی و خوارییە تاهیر\nشەهەنشای ئەولیا فریاڕەسێ بە عیززەتێ با بێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "وەرگیراو لە غەزەڵی مەستوورەی ئەردەڵان", "poem_description": "وەرگیراو لە غەزەڵی مەستوورەی ئەردەڵان", "poem_text": "زمانی شەوقی من کۆتایە، سا ئەی خامە تەحریرێ\nبە هانام گوێی نەدا دڵبەر، دە زوو بە ناڵە تەئسیرێ\n\n\nلە عیشق ئەو مانگە ڕسوام سا بە دڵسۆزی بکەن چارەم\nکە شێتیم ئاشکرا بوو، نۆرەتە سا عەقڵە! تەگبیرێ\n\n\nموسڵمانی لە دەستم دەرچووە کافر وەرە ڕەحمێ\nئەمن دەیری دوو چاوم، زوڵفی پڕ چین! هێزی زەنجیرێ\n\n\nهەتا کەی بیری ئازارم، فەلەک جارێ مودارایێ\nبە کامی دوژمنان سا کەم بچەرخێ، چەرخە دەی بیرێ\n\n\nلەگەڵ مندا جەفاکارە و لە گەڵ ناحەز وەفاشێوە\nلە دەس چو عەقڵ و عیلمم، شێخی خۆم ئامانە، تەفسیرێ\n\n\nلەبەر ئارامی لەش وەسپی ویساڵێ، دۆستان جارێ\nلەبەر تەسکینی دڵ باسی جەماڵێ، بیرە! تەسویرێ\n\n\nبە کوێ ئەو دڵبەرە عومرێکە ڕێم نادەن ئەجەل ڕەحمێ\nکە دڵشاد بم بە پابۆسی، دەخیلە، مەرگە! تەئخیرێ\n\n\nئەمن تاساوی تاسەی دڵبەرم یاریم دە ئەی تالیع\nدڵم وێرانی هیجرانە فەدات بم وەسڵە تەعمیرێ\n\n\nنییە قاسد بباتە لایی دڵبەر عەرزەکەی تاهیر\nبە قوربانی دەمت سروەی نەسیمی سوبحی شەبگیرێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "غەوسی ئەعزەم شاهبازی ئەوجی عولیا هیممەتێ", "poem_description": "", "poem_text": "غەوسی ئەعزەم شاهبازی ئەوجی عولیا هیممەتێ\nقوتبی عالەم سەرفەرازی تاجی عوزما هیممەتێ\n\n\nمن لە دۆسان دوژمنیم بینی و گوڵم لێ بوو بە خار\nدۆستی حەق ڕەحمێ، گوڵی گوڵزاری زەهرا هیممەتێ\n\n\nمن لە ڕاستی کەوتمە گێجی کەجڕەوی ئەبنائی دەور\nئەی خەلاسی بەخشی هەر ئەعلا و ئەدنا هیممەتێ\n\n\nمن فەریبی زاهیری شیرین و ڕۆحی تاڵ ئەخۆم\nئەی بە باتن شەربەتی هەر دەرد و سەودا هیممەتێ\n\n\nگەر نەکەی هیممەت سەر و سامان و هەستیم چوو بە باد\nئەی سولالەی ئەتهەری یاسین و تاها هیممەتێ\n\n\nتۆ حەیاتبەخشی بە ئیسقانی ڕزیوو و من ڕزیو\nفەیزی ئەنفاست وەکوو شەخسی مەسیحا هیممەتێ\n\n\nتۆ سەفابەخشی دڵی تاریک و من دڵ پڕ خەفەت\nمانگی بورجی مەکرەمەت شەمسی تەجەللا هیممەتێ\n\n\nتۆ تەبیبی نێودڵی ئێستەش بە ئیزنی زاتی حەق\nسا شفابەخشی دڵی پڕ دەرد و هیوا هیممەتێ\n\n\nغەم مەخۆ تاهیر کە سوڵتان مەعدەنی بەخشایشە\nئەی سەخا وەک هەوری ڕەحمەت بێ تەقازا هیممەتێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "لێو تینووە دڵ تاریک هانامە دەسا ڕەحمێ", "poem_description": "", "poem_text": "لێو تینووە دڵ تاریک، هانامە دەسا ڕەحمێ\nئەی نووری هودا لوتفێ، ئەی هەوری سەخا ڕەحمێ\n\n\nئەی خەڵوەنشینی قودس، ئەی حیلوەگوزینی فەیز\nشەهبازی فەزای لاهووت مەحبووبی خودا ڕەحمێ\n\n\nغوث الثقلین ئامان، تۆ مەزهەری ئەنواری\nمن ڕووڕەش و بێ حاسیل بێ بەرگ و گەدا ڕەحمێ\n\n\nئەی من سەگی دەرماڵت، تۆ خۆ فەلەکی جوودی\nبەم خوێڕییە سا جارێ، لەو خوانی عەتا ڕەحمێ\n\n\nمایەم هەموو ناکامی، نامەم هەموو بەدنامی\nهیممەت کە دەمێ قوربان، بەم ڕووڕەشە سا ڕەحمێ\n\n\nکردوویە بە داخی ڕەش، عیسیان لە سەرین تا پێم\nئەی کانی سەفا هانا، ئەی بەحری توقا ڕەحمێ\n\n\nتۆ سەروەری ئەخیاری، تۆ ڕەهبەری ئەبراری\nسەردەفتەری ئەشرارم، پاماڵی جەفا ڕەحمێ\n\n\nبەم قەلبە کە وا سووتا وەک پووشی دەر و دەشتان\nبەم جیسمە کە وا وەستا وەک بەردی چیا ڕەحمێ\n\n\nبەم مەینەتی حیرمانە، بەم زیللەتی هیجرانە\nبەم حاڵە پەرێشانە بەم ڕەنج و عەنا ڕەحمێ\n\n\nبەم دوور لە ئاواتە، بەم دەربەدەرە لاتە\nبەو هەموە کەراماتە، خۆ کەم نییە جا ڕەحمێ\n\n\nتاهیر بە هەموو ئیخلاس پاڕانەوەیە کاری\nبەڵکوو بە کەرەم جارێ ئەو شاهە بکا ڕەحمێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "لە کوێ بێنم دڵ و هیوا و نیازێ", "poem_description": "", "poem_text": "لە کوێ بێنم دڵ و هیوا و نیازێ\nلە کوێ بێنم ڕەفێقێ دڵنەوازێ\n\n\nئەمن بێچارە و مەحرووم و مەئیۆس\nدەرێغا کوا کەریمێ، چارەسازێ\n\n\nدەروونم پڕ لە زووخاوی جەفایە\nئەسەف بۆ مەحرەمێ بۆ ئەهلی ڕازێ\n\n\nوەکوو فەرهادی بێبەش تاڵە کامم\nلە هیجرانی بوتی شیرین تەرازێ\n\n\nسەروماڵم لە پێی دانا بە شۆڕی\nدڵ و دینم لە دەس دەرچوو بە نازێ\n\n\nلە سەد پەردەی حەقایق تێپەڕیوم\nنەگەیمە ئیبتیدای عیشقی مەجازێ\n\n\nوتم خەیمەی جەلالم پێ نیشان دەن\nئەڵێن مەردانە زوو بێنە جەوازێ\n\n\nمنی نالایەق و بێ تاعەت و دین\nئەمن ئاوارەی دڵ لانەوازێ\n\n\nنییە هیچ مەلجەیێکی دین و دونیام\nمەگەر سایەی دوو باڵی شاهبازێ\n\n\nموغیسی ئەهلی عالەم غەوسی ئەعزەم\nپەنای هەر غەمزەدە و ساحیب نیازێ\n\n\nبە مەحموودی شەهی موڵکی ویلایەت\nهەموو شاهانی دین بۆ ئەو ئەیازێ\n\n\nلە ناپاکی مەبە تاهیر پەرێشان\nبڵێ یا فەیزی ڕۆحی پاکبازێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەزرەعەی دڵ تینووە بەحری فتووەت هیممەتێ", "poem_description": "", "poem_text": "مەزرەعەی دڵ تینووە بەحری فتّوَت هیممەتێ\nهەڵکە بارانی کەرەم ئەی هەوری ڕەحمەت هیممەتێ\n\n\nئەی سرووری خاتری وشک و حەزینی پڕ خەفەت\nئەی نیشاتی ڕۆحی پڕ زووخاڵی میحنەت هیممەتێ\n\n\nخاسیر و پێ کۆ و دەس ئەوسان بێ سەر و سامان و پەست\nلێوبەبار و موفلیسم خاوەندی هیممەت هیممەتێ\n\n\nشەیبەتم شێوەی سیاکاری شەبابە و ڕوومەتم\nلۆچی ئەعمالی قەبیحە کاتی ڕەئفەت هیممەتێ\n\n\nسەوزەکەی هەردەی دەروون وشکی سیاساڵی غەمە\nسروەکەی فەیزی ئەزەل تاوی سەعادەت هیممەتێ\n\n\nوەختی مەستی و وەجدە کاتی ڕەقس و نەعرە و شادییە\nنەشئەکەی سەهبای حەقیقی جامی وەحدەت هیممەتێ\n\n\nقادریی ئەسڵم، سەگی دەرماڵی عەبدولقادرم\nڕەحمەتێ شەهبازەکەی سەردەستی قودرەت هیممەتێ\n\n\nبا نەبم خوێڕی و گەڕ و ڕێزەخوەری دەرماڵی کەس\nئەی شەهەنشای تەختی مەجد و نوور و عیززەت هیممەتێ\n\n\nتۆ عەزیزی بارەگاهی زولجەلال و من زەلیل\nبا خەلاس بێ تاهیری مەحزوون لە مکبەت هیممەتێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "نەما ناوم لەناوا سا لەبەر ناوی خودا ڕەحمێ", "poem_description": "", "poem_text": "نەما ناوم لەناوا سا لەبەر ناوی خودا ڕەحمێ\nبە حاڵی ئەم حەزینەی دوور لە یارەی بێنەوا ڕەحمێ\n\n\nپەنام لای هەر کەسێ برد دەستی ڕەددی نایە سەر سینگم\nدەخیلە غەوسی بەغدا ئەی پەنای هەر بێ پەنا ڕەحمێ\n\n\nیەیانی دەردی خۆم لای هەر تەبیبێ کرد و نەیناسی\nخوداناس و تەبیبی ئێش و دەردی بێدەوا ڕەحمێ\n\n\nبەشم تێ هەڵدەیە و خواری جنێو و نەعلەت و نەفرین\nلەجێی مووچە و خەڵات و مەرحەبا باوکی گەدا ڕەحمێ\n\n\nبە پشتگەرمی کەسێ من چواردە ساڵ باری عەنام کێشا\nکە وا خۆی بەردی سەردی داوەتە سەر دڵمدا ڕەحمێ\n\n\nلە تاریکەی شەوی حیرمانەدا من وێڵ و حەیرانم\nئەمان هادی سوبول نووری خودا شەمسی سەفا ڕەحمێ\n\n\nهەموو ئێسک و پەراسووم ورد و هانی بەردی ئەغیارە\nسەگی دەرماڵی تۆم بێرە جواو کانی وەفا ڕەحمێ\n\n\nلەکوێ وەک تۆ لە مەیدانی قەدەر گۆی سەروەری دەرکرد\nهومایۆن شەهسەواری تر بە گۆچانی قەزا ڕەحمێ\n\n\nلەکوێ وەک تۆ کەسێ سەرمەستی بادەی نوور و تەوحیدە\nبە دەستی مورتەزا حەو جار لە کاسی موستەفا ڕەحمێ\n\n\nبەجێیە گەردەنی پاکان وەکوو فەرشی قەدەمگاتە\nکە شەئنی شانی تۆیە پێی شەهەنشای ئەنبیا ڕەحمێ\n\n\nنەتیجەی ڕەنجی عومرێکم هەناسە و ئاه و ئەفغانە\nلەبەر سوێنی درۆ و وەعدەی خیلافی پڕ جەفا ڕەحمێ\n\n\nبە عیززی حەزرەتی خاتەم، شەفیعی ئادەم و عالەم\nئەمینی سیڕڕی ما أوحىٰ شەهی موڵکی دَنىٰ ڕەحمێ\n\n\nبە سیدقی سینەیی بووبەکر و سۆزی باتنی فارووق\nبە حەققی شەرمی عوسمان عیلم و تەقوای مورتەزا ڕەحمێ\n\n\nبە حەققی عیسمەتی زەهرا کە بِضعَةی فەخری ئەکوانە\nبە جەرگی لەتلەت و سەبر و سکوونی موجتەبا ڕەحمێ\n\n\nبە خوێنی حەڵقی تینووی ئەو کەسەی وا مەرقەدی پاکی\nوەکوو کەعبەی فەقیرانە لە شاری کەربەلا ڕەحمێ\n\n\nبە حەققی جەمعی ئەسحاب و ئەئیممەی پاکدین لوتفێ\nبە ئەقتاب و مەشایخ ئەسفیا و ئەزکیا ڕەحمێ\n\n\nبە حاڵم سا بە حاڵم قیبلەگاهم گۆشەیی چاوێ\nلەگەڵ من سا، لەگەڵ من شاهەکەم، تۆ بی و خودا ڕەحمێ\n\n\nبە هاژەی باڵەکەی خۆت بازی ئەوجی لامەکان جارێ\nبە ئەم پۆڕە خوراوەی کەوتووەی بێ دەست و پا ڕەحمێ\n\n\nشەهەنشاها ئەتۆی میخدەع مەقامی زوروەیی عیززەت\nبە حاڵی تاهیری پەستی زەلیلی ڕووسیا ڕەحمێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "کەسێ وەک من زەلیل و تێشکاو و خوار و مەحزوون بێ", "poem_description": "", "poem_text": "کەسێ وەک من زەلیل و تێشکاو و خوار و مەحزوون بێ\nئەنیسی داغی لەیلی، واریسی ئالامی مەجنوون بێ\n\n\nدەخیلی هەر کەس و ناکەس، زەلیلی هەر سەگ و دوون بێ\nدرەختی ئارەزووی بێ بەر، قەڵاجەی بەختی واروون بێ\n\n\nپەنای سوڵتانی ساحیب سەتوەتی موڵکی ئەو ئەدنایە\nقەسیدی لامەکان شەو مەنزڵی سەر عەرشی ئەعلایە\n\n\nکەسێ وەک من ئەسیری داوی بێ دانەی خەمی غەم بێ\nلە یاری بێوەفا بێگانە، دەردی هیجری مەحرەم بێ\n\n\nلە گەنجی وەسڵی ئەو بێ بەش، بە ڕەنجی فەسڵی بەهرەم بێ\nخەفیفی دەستی میحنەت، دڵشکاوی بەردی ئەستەم بێ\n\n\nپەنای شاهەنشەهی خاوەن سەریر و تاجی لَولاکە\nکە لوتفی زاتی بێ هەمتا لەگەڵ ئەو یار و هەمتایە\n\n\nئیمامی مَسجد الأقصىٰ، ئەمینی سیڕڕی ما أوحىٰ\nخەڵاتپۆشی لَعَمرُک، جورعەنۆشی بەزمی أو أدنىٰ\n\n\nلە خەیلی ئەنبیا بێ تا بە سُبحان الذی السرىٰ\nبە بسم الله لەبن هەڵکەن ئەساسی مەرتەبەی عُزّىٰ\n\n\nفیدای ئەو ناوە بم تەعویزی بازووی ڕاسی جبریلە\nلەپاش ناوی خودا ناوی موحەممەد خَیرُالأسمایە\n\n\nسەرم سەرگەردی تۆزی پێ و سەری جاڕوو کەشی دەرگات\nدڵم سواڵەی سەگی ڕێزەخۆری دەرماڵەکەی واڵات\n\n\nبژانگ و چاوم ئاو و گسکی دەوری فەرشی عەرش ئاسات\nمن و ئەولادی من قوربانی خاکی مەنزڵ و ماوات\n\n\nلە کی ترسم ببێ یاران ئەگەر چی وەختی ترسانە\nپەنام فەخری ڕوسول یەعنی حەبیبی حەییی دانایە\n\n\nدەبا لوتفی لەگەڵ من بێ، بە لوتف و مەرحەمەت شاهم\nلە ئاسمانی دڵم غایب نەبێ با یەک زەمان ماهم\n\n\nنەسووتێنێ دەسا با پووشی هەستی ئاگری ئاهم\nنەڕووخێ با قەڵای مەجد و ویقار و عیزەت و جاهم\n\n\nدەخیلە یا رسول الله لە قاپی خالقی ئەکبەر\nشفاعەت کە، شفاعەت هەرچی تۆ بڵێی لازم ئیجرایە\n\n\nدەخیلە یا رسول الله، نەسیمی ڕەحمەتت با بێ\nئەمن داماو و بێچارەم، نیشانەی هیممەتت با بێ\n\n\nهەژار و دڵحەزینم، شەوقی لوتف و ڕەئفەتت با بێ\nسوپای زیللەت نزیکە، فەوجی فەزڵ و عیززەتت با بێ\n\n\nحەزین و بێ خەو و ئارام و دڵ پڕ میحنەتە تاهیر\nبەدڵ چاوەنواڕی عەفوی خۆی و لوتفی واڵایە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "گیان بە سەرگەردی سەرای میوانەکەی تۆم هیممەتێ", "poem_description": "", "poem_text": "گیان بە سەرگەردی سەرای میوانەکەی تۆم هیممەتێ\nڕۆح فیدای جاڕووکەشی دەرگانەکەی تۆم هیممەتێ\n\n\nئینتزاری ڕێزەنانی خوانەکەی تۆم هیممەتێ\nغەوسی ئەعزەم من سەگی ئاسانەکەی تۆم هیممەتێ\n\n\nخاکی ژێر پێی خادەم و دەربانەکەی تۆم هیممەتێ\n\n\nشاهی جوملەی ئەسفیاکانی توقا و مەرحەمەت\nماهی زومرەی ئەتقیا هەوری سەخا و مەحمیدەت\n\n\nشێخی یەکسەر ئینس و جان، قوتبی عَظیم المَرتَبه ت\nشەمعی جەمعی ئەولیا شەمسی بورووجی مەکرەمەت\n\n\nزەڕڕەکەی بێ هەستی و پەروانەکەی تۆم هیممەتێ\n\n\nها لە تەوفی کەعبەکەی کۆی تۆ ئەوا بێ بەهرە مام\nدوور لە نووری فەیز و مەحبووسی غەمی زوڵمەت سەرام\n\n\nتەیری بێ خەیرم سیفاتی خۆم هەموو لێ بۆتە دام\nمن ئەسیری نەفسی شووم و گیری زەنجیری هەوام\n\n\nچاوەنواڕی هیممەتە مەردانەکەی تۆم هیممەتێ\n\n\nکەوتمە ئاوایی و بیابان دەشت بە دەشت و کێو بە کێو\nهەم ئەنیسی وەحش و تەیر و هەم ڕەفیقی جین و دێو\n\n\nگەر نەبێ لوتفت لەگەڵ من هیچکەسێ نامکا بە خێو\nوەک سەگی خوێڕی لەدووم کەوتن بە هووها و بەرد و چێو\n\n\nچاوەڕێی ئێسقانی شۆرباخانەکەی تۆم هیممەتێ\n\n\nئەی بە دەستت حەلل و عەقدی ئەزکیا و ڕەدد و قوبووڵ\nهە وەها فەیز و فتووح و کەشف و تەرفیع و نزوول\n\n\nئەی سرووری مورتەزا و موجتەبا، نووری بەتوول\nئەی ئەمیری ئەولیا ئەڵڵا و مەحبووبی ڕەسوول\n\n\nدەس بە دامان و گەدای ئیحسانەکەی تۆم هیممەتێ\n\n\nشاملی بەخشایشی تەبعی سەلیمت کەی منم\nواسیلی ئاسایشی خولقی ڕەحیمت کەی منم\n\n\nحایزی ڕوتبەی سەخاکەففی کەریمت کەی منم\nلایقی جەننەت سەرای قوربی حەریمت کەی منم\n\n\nخاروخاشاکی بەری کاشانەکەی تۆم هیممەتێ\n\n\nهەر شەریفێ بێ گومان بەندە و وەزیعێکی هەیە\nهەر ئەمیرێ چاکر و عەبد و موتیعێکی هەیە\n\n\nهەر شەهەنشاهێ هەوای عەفوی جەمیعێکی هەیە\nڕۆژی دیوانی جەزا هەر کەس شەفیعێکی هەیە\n\n\nئارەزوومەندی خەتی دیوانەکەی تۆم هیممەتێ\n\n\nموفلیس و بێ خان و مان تێ هەڵدرا و بەش خوراو\nڕەنج بە باد و خۆڵ بە سەر ماڵ کاول و هەستی نەماو\n\n\nپێ وڵوو، سەرکز، خەفیف، قەترەی حەیا و حورمەت تکاو\nڕووسیا و شەرمەسار و دڵحەزین و تێشکاو\n\n\nعایدی ئەلتافە بێ پایانەکەی تۆم هیممەتێ\n\n\nگەر بە ڕندی و عاشقی و مەستی و خراپی شوهرەبم\nیا بە بەدکاری و قەباحەت بەدتری ئەم شەهرەبم\n\n\nبێ نەسیب و شاربەدەر بێ جێ و سەرای ئەم دەهرەبم\nگەر وەکوو تاهیر لە دنیا و ئاخیرەت بێ بەهرەبم\n\n\nگیانفیدای ناڵە و نەوای دێوانەکەی تۆم هیممەتێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "یا ڕەسوولەڵڵا حەزین و تێشکاوم ڕەحمەتێ", "poem_description": "حەوتبەند", "poem_text": "١\n\nیا ڕەسوولەڵڵا حەزین و تێشکاوم ڕەحمەتێ\nدەردی خاکی ڕێت لە نووری هەر دوو چاوم ڕەحمەتێ\n\n\nناڕەوای بازاڕی عالەم سەرکز و خوار و خەفیف\nعاتیل و بێ دین و دڵ هەستی نەماوم ڕەحمەتێ\n\n\nمن بە تیری تەعن و لۆمەی ناکەسانی ڕۆزگار\nکونکونە سینە و دڵ و جەڕگ و هەناوم ڕەحمەتێ\n\n\nسەربەس و ئازادە بووم وەک تایری ئەوجی سوروور\nئێستە وا بەندی حەوادیس بۆتە داوم ڕەحمەتێ\n\n\nبەرجنێو و لەعن و نفرینی نەفامانم مەخە\nبا لە سایەی فەزڵی تۆ لار بێ کڵاوم ڕەحمەتێ\n\n\nمن گیاکەی بن مەڕی جەور و جەفای بێ حاسڵم\nچاوەڕێی ئەنواری تۆم تیشکی هەتاوم ڕەحمەتێ\n\n\nمن سەگی تینووی بیابانی خراپی و زیللەتم\nزوان ئەڵای دم کەوتوویی یەک جورعە ئاوم ڕەحمەتێ\n\n\nیا ڕەسوولەڵڵا دەخیلەک با نەکەن بێ حورمەتم\nزۆر زەلیل و خوار و پەست و دڵ بەتاوم ڕەحمەتێ\n\n\nڕێ دە ئەی سالاری دین تاهیر لە سایەی ڕەحمی خۆت\nئەی بوڵەندی بەخشی دین و جاه و ناوم ڕەحمەتێ\n\n٢\n\nئەی مەقامت قاپ قەوسەین أو أدنىٰ ڕەحمەتێ\nئەی خەتابی حەزرەتت یاسین و تاها ڕەحمەتێ\n\n\nغایشەکێشی بە ئیخلاسی بوراقت جبرەئیل\nسۆڵی پێت تاجی سەری عەرشی موعەللا ڕەحمەتێ\n\n\nئەهلی بەیتت شارحی ئەسراری ئایاتی کەلام\nچوار یارت چوار ڕوکنی شەرعی بەیزا ڕەحمەتێ\n\n\nیادی ڕووی تۆ بوو کە ئاگر بوو بە گوڵزاری خەلیل\nنووری تۆ بەخشی یەدی بەیزا بە مووسا ڕەحمەتێ\n\n\nیا ڕەسوولەڵڵا بە قوربانی سەگی ئاسانەتم\nپێ وڵوم ئەی سەروەری دونیا و عوقبا ڕەحمەتێ\n\n\nکەس لە ڕەنجی خۆی وەکوو من خاسیر و بێ بەش نەما\nهەوری ڕەحمەت بەحری هیممەت، کانی جیدوا ڕەحمەتێ\n\n\nمووی سپی کردم سیاکاری بە هیوای نەفسی شووم\nئەی سەفابەخشی دەروونی پڕ سووەیدا ڕەحمەتێ\n\n\nکەی بەبێ ئەلتافی تۆ من موشکیلاتم حەل دەبێ\nیەک نیگاهی تۆیە حەللی سەد موعەمما ڕەحمەتێ\n\n\nیا شَفیع المذنَبین سا تۆ پەنای تاهیر بدە\nلەم غەم و ئاو و هەوای ناسازی دونیا ڕەحمەتێ\n\n٣\n\nئەی چرای گۆشەی دڵی ئەربابی عیرفان ڕەحمەتێ\nشەمسی ئەوجی باتینی ئەسحابی ئیمان ڕەحمەتێ\n\n\nئەی ئومێدی مەجمەعی پڕ تەفرەقەی ڕیندانی دەور\nئەی هیدایەتبەخشی زومڕەی ئەهلی خوزڵان ڕەحمەتێ\n\n\nپێم خزا خاکم بەسەر ڕەنجم هەموو ڕۆیی بە با\nبگرە دەستم ئەی ئومێدی نائومێدان ڕەحمەتێ\n\n\nیا ڕەسوولەڵڵا شکاتی دەردی خۆم لای تۆ دەکەم\nبەڵکوو لوتفی تۆ بکا ئەم دەردە دەرمان ڕەحمەتێ\n\n\nیاری خۆم لێ بوو بە ئەغیار و گوڵم لێ بوو بە خار\nنووری من وەک زوڵمەتە و جەمعەم پەرێشان ڕەحمەتێ\n\n\nگەنجەکەم لێ بوو بە ڕەنج و شەهدەکەم لێ بوو بە ژار\nئولفەتم وەحشەت، ئومێدم یەئس و حیرمان ڕەحمەتێ\n\n\nمن گیاکەی هەڵپڕووزاوی شەرارەی میحنەتم\nچاوەڕێی بارانی تۆم ئەی هەوری ئیحسان ڕەحمەتێ\n\n\nمن لەڕێ وێڵ بووم و دونیام وەک شەوەزەنگە دەخیل\nسا دەمێ بنوێنە ڕووت ئەی ماهی تابان ڕەحمەتێ\n\n\nعاجز و داماوە تاهیر کاتی لوتف و ڕەحمەتە\nئەی حەبیبی زاتی حەق، مەحبووبی ڕەحمان ڕەحمەتێ\n\n٤\n\nدڵشکاوی میحنەتم ئەی دڵنەوازم ڕەحمەتێ\nغەمزەدە و بێچارە ماوم چارەسازم ڕەحمەتێ\n\n\nسەوزەکەی هەستیمی فەوتان حادیسەی جەوری زەمان\nوەختی بارانی بەقایە سەرفرازم ڕەحمەتێ\n\n\nوەک گوڵە دڕکم لە دڵ وەک بولبولم خوێنین سرشک\nوەک شەم و پەروانەیە سۆز و گودازم ڕەحمەتێ\n\n\nیا ڕەسوولەڵڵا ئەتۆی ئەسڵی حەقایق ئەلئەمان\nمن ئەوا سەوداسەری فەرعی مەجازم ڕەحمەتێ\n\n\nئاوی چاوی، ئاگری دڵی برد، خاکی تەن ڕۆیی بە با\nبێ نیاز ماوم لە ژین، ئەی جێی نیازم ڕەحمەتێ\n\n\nشاهی دین عومرێکە من وەک غونچە خوێنی دڵ دەخۆم\nغونچەکەم پشکووت و ها مەکشووفە ڕازم ڕەحمەتێ\n\n\nکەس منی ناوێ، قەبووڵم کە بە ئەلتافی عەمیم\nئەی سورووری ڕۆح و مایەی ئیمتیازم ڕەحمەتێ\n\n\nهەر وەکوو تاهیر لە ئاوات بێ بەش و وامەندە مام\nکاتی لوتفی تۆیە ئەی ئاواتەخوازم ڕەحمەتێ\n\n٥\n\nیا ڕەسوولەڵڵا غەمین و شەرمەسارم ڕەحمەتێ\nموفلیس و بێ حاسیل و خەستە و هەژارم ڕەحمەتێ\n\n\nئەی ئومێدی شەرمەسارانی سەفی ڕۆژی حیساب\nئەی تەبیبی نەفسی سەرکەش دەردەدارم ڕەحمەتێ\n\n\nیادی ئەو جاهەی کە لام بوو بۆتە چاهی زیللەتم\nبیری ئەو گەنجەی کە ئەمویست بۆتە مارم ڕەحمەتێ\n\n\nنەوبەهارم بۆتە پایز عەیش و خۆشیم سەخڵەتە\nبولبولی مەحزوون گوڵی دڵ پڕ لە خارم ڕەحمەتێ\n\n\nسەروەریم پاماڵییە سام و شکۆهم خوارییە\nڕەنجە مایەم، زەهرە شەهدی خۆشگەوارم ڕەحمەتێ\n\n\nمن خۆڵی ژێر پێی سەگی دەرماڵی سەگبانانی تۆم\nسەرکز و لات و حەزینم، شەهریارم ڕەحمەتێ\n\n\nبەم هەموو نالایەقی و عوسیانی بێ سامانەوە\nڕووم لە تۆیە شافیعی یەومولقەرارم ڕەحمەتێ\n\n\nئەمنواند ئەو ساڵە لای هەر کەس وەکوو زێوی سپی\nئێستە وەک بەردی ڕەشی جێگە هەوارم ڕەحمەتێ\n\n\nدڵ پەشیمانم وەکوو تاهیر لە کردەی ناپەسەند\nئەی فەرەحبەخشی دەروونی بێ قەرارم ڕەحمەتێ\n\n٦\n\nئەی نیشانەت فەقر و فەخری کائیناتم ڕەحمەتێ\nحامی و پشت و پەنا و مایەی نەجاتم ڕەحمەتێ\n\n\nڕۆژی دیوانی جەزا ئاگات لە من بێ بۆ خودا\nبا نەخوێنن نامەکەی پڕ سەییئاتم ڕەحمەتێ\n\n\nچاو بە گریان، ندڵ پڕ ئاگر، سینە تەنگ و دەم بە ئاه\nپێ لە بەند و سەرکز و بێ دەستەڵاتم ڕەحمەتێ\n\n\nیا ڕەسوولەڵڵا گونابار و قەبیح و ڕووڕەشم\nئەی سپی ڕوخساری خاوەن موعجیزاتم ڕەحمەتێ\n\n\nکشتی دڵ سووتاو لەبەر ئاو و هەوای کرداری شوومم\nئاودێریم کە دە سەرچاوەی حەیاتم ڕەحمەتێ\n\n\nدانەمەزراوم لەسەر ڕێی ئەتتیباعی حەزرەتت\nسا عەتا کە لەحزەیێ سەبر و سوباتم ڕەحمەتێ\n\n\nتۆ حەبیبی حەق و من مەنفووری خەلقی ڕۆزگار\nتۆ شەهی کەونەین و من داماو و لاتم ڕەحمەتێ\n\n\nتۆ کەفی پێت تاجی عەرشە و من سەرم پێماڵی غەم\nتۆ شەفیعی خەلق و من ئەعسەلعوساتم، ڕەحمەتێ\n\n\nڕووت و قووتێکم وەکوو تاهیر لە بەرگی ئیتیبباع\nبەرگی لوتفت کافییە شاها خەڵاتم ڕەحمەتێ\n\n٧\n\nئەی فەڵەک ڕاکیع لەبەر جاه و جەلالت ڕەحمەتێ\nئەی زەمین ساجید لەبۆ ماچی نەعالت ڕەحمەتێ\n\n\nدڵ بەداخە موشکی نافی ئاسکەکەی چین و خەتا\nبۆ سەودای غالیەی چیهرەی بەلالت ڕەحمەتێ\n\n\nیا ڕەسوولەڵڵا جیهانی عیشق و میهر و عاتیفەت\nئافەریدەی حەققە بۆ حوسن و جەماڵت ڕەحمەتێ\n\n\nمانگی نوێ بۆ عارفان تەقریری دەرسی عیشق ئەکا\nتا لە دڵ خەن یادی ئەبرۆی وەک هیلالت ڕەحمەتێ\n\n\nئەی دڵ و گیانم بە نەزری خاکی ڕەوزەی ئەتهەرت\nئەی سەر و ماڵم فیدای ئەسحاب و ئالت ڕەحمەتێ\n\n\nتووتیای عَین الکَمالە، تۆزی پاکی سۆڵەکەت\nڕشتەکەی بەندی دڵە تاڵی عەگاڵت ڕەحمەتێ\n\n\nفیکر و شەرعی ئەنبیا ئەزکار و وەرعی ئەولیا\nوەک تکێ بارانە لای بەحری کەماڵت ڕەحمەتێ\n\n\nوەجد و ناڵەی سۆفیان، تەوحید و جەزبەی عارفان\nجارییە بۆ ڕێزەکەی خوانی نەواڵت ڕەحمەتێ\n\n\nدڵڕەشە تاهیر لەبەر داغ و سووەیدای بێ عیلاج\nسا دڵی ڕوون کە بە نووری بێ زەواڵت ڕەحمەتێ"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئاخ بەبێ بارانی لوتفت وەک گیا چەوسامەوە", "poem_description": "", "poem_text": "ئاخ بەبێ بارانی لوتفت وەک گیا چەوسامەوە\nداخ وەکوو پووشێ بە جەزوەی جەزبە هەڵگیرسامەوە\n\n\nلەم جەفا و جەورە ئیتر دەس هەڵگرە تۆ بی خودا\nگەر لە ناڵەم تێک دەچی وا لەم خەوە وێستامەوە\n\n\nشۆر و جەزبەی عالەمێ بووم من بە عیشق و شیعر و سۆز\nگیانەکەم: تاوانی سەردی تۆیە وا تەوسامەوە\n\n\nتۆ بە دەستی جەورەوە پچڕیت گەڵای عومرم لە چڵ\nدەستی تۆم هاوڕێ بوو دیسان مامەوە و گیرسامەوە\n\n\nکەوتمە ژێر پێلەقەی زوڵمی ڕەقیبی ملشکاو\nبیری ئەو یارەم لەسەردا بوو چ خۆش هەڵسامەوە\n\n\nئاخ چ خۆشە سەهمی نازت بێتە نێو ئاماجی دڵ\nجا لە باوەش ڕایگرم بەم قەددی قەوساسامەوە\n\n\nتیری جەورت سەد شکافی خستە نێو جەرگ و دڵم\nمن لە سەگمەرگی نەمردم دەمبەدەم لێسامەوە\n\n\nعەقڵی من حەیرانە بۆ حەللی موعەممای زوڵفەکەت\nمن لە ئەو هەم زیندەگیم وەرگرت و هەم تاسامەوە\n\n\nیەعنی وەک ڕشتەی حەیات و بەندی جەرگ و تاڵی دڵ\nکاتێ جار نامە ملی خۆم کاتێ جار بۆسامەوە\n\n\nشیعری من وەک پەتکی داپیر بێبەهایە لای حەبیب\nهیچ گرەی مەعنی نەما، شیم کردەوە و ڕێسامەوە\n\n\nئۆف چ خۆشە یارەکەم بمداتە بەر شەق وەک ڕەقیب\nبەم غوروور و نخووەت و بەم تەبعی ناپەرسامەوە\n\n\nبەختی بەدنێو چاوی تاڵ کرد لێم بە حیرمانی ئەبەد\nچاری بەختی خۆم نەکرد هەرچەندە لێی خێسامەوە\n\n\nڕۆژێ وەعدی دا بە یاری ڕۆژی گوستاخیم هەڵات\nشەو کە ڕووی درژ کرد ئەمن حیز بووم و هەم ترسامەوە\n\n\nمانگی دڵشادیم لەگەڵ ئاوایە، وایە بەختەکەم\nچیت دەوێ حاسید لە کانە و ئەسبەحە و ئەمسامەوە\n\n\nخۆشە تاهیر گۆشەگیری تا جەسوورانی لەئیم\nتێ نە فیکرێ هیچ لە وەزعی ئێستە و ئەوسامەوە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئاسکەکەم بۆ تۆیە خۆش ڕاکردن و وەستانەوە", "poem_description": "", "poem_text": "ئاسکەکەم: بۆ تۆیە خۆش ڕاکردن و وەستانەوە\nعاشقانیشت لەژێر باری جەفا: چەوسانەوە\n\n\nبێنە بۆمان ساقیا لەو بادە سافەت کاسەیێ\nتا بەکەی وەک خڵتی لێڵی بێخی خومرە، مانەوە\n\n\nتۆ بە شیر و تیر قەزائاسا لە قەتڵی عاشقان\nمن بەدەس زامی بەلاوە کەوتن و هەستانەوە\n\n\nتا عەرەق وەک شەونم ئەو کوڵمە دێنێتە جەلا\nپووشەکەی هەردەی دەروون دێنێتەوە بووژانەوە\n\n\nقەت نەبوو جارێ بڵێم لای بەرد و داریش دەردی خۆم\nهێندە ترساوم لە واتەی سەرد و دڵ تەوسانەوە\n\n\nبەسمە بەش، لەم دەهرە تاهیر شێوەی بەردی سەبوور\nچونکە هەر بێ قیمەتی دێنێتە بەر، پاڕانەوە!"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەمشەو بە ڕاستی شەوی من ڕۆژی ڕۆشنە", "poem_description": "ئیقتباس لە غەزەلی: سەعدی شیرازی", "poem_text": "ئەمشەو بە ڕاستی شەوی من ڕۆژی ڕۆشنە\nباسی ویساڵی یارە، دەمی مەرگی دوژمنە\n\n\nسروەی بەهەشتە یا کە شنەی دڵڕفێنی باغ\nبێنی خۆشی هەناسەیە یا عەتری لادەنە\n\n\nکەی خۆشەویستە وەک لەش و گیانت بە لامەوە\nئەو چاو و گیان و هێز و توانە کە هی منە\n\n\nبۆ لات ملم دەهێنم و دەبیسم قسەت بە دڵ\nتا دڵ خەزێنەداری زڕی گوێ و گەردنە\n\n\nتۆ شاهی حوسنی سێبەری خۆت کەم مەکە لە من\nهەر جێ کە خەرمەنێکە هەزارێکی گوڵچنە\n\n\nدوورم لە تۆ لە دەشتی فیراقا بە تەنگدڵی\nدنیا بە لامەوە هەر ئەڵێی چاوی سووژنە\n\n\nتاهیر بە دەستی شەوقەوە ڕزگاری ئەستەمە\nبۆ تۆ هەمیشە بەرهەمی دڵشکاندنە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەو لالە بە نامی من و کامی خەسە ڕاسە", "poem_description": "", "poem_text": "ئەو لالە بە نامی من و کامی خەسە، ڕاسە\nئەو خزم و کەسەم دەس لە ملی ناکەسە، ڕاسە\n\n\nبێزارە لە غونچەی دڵەکەم خاری بژانگی\nبێ مەیلە جەفاخۆیە، درۆ هەڵبەسە، ڕاسە\n\n\nئەو دەربەسی ڕەنجی کوهەن و نوێم نییە یا خۆ\nدڵ بۆ غەمی ئەو ئەبلەه و بێ دەربەسە، ڕاسە\n\n\nڕووزەردی جەفام سەرچڵی ئالامە مەقامم\nئەو ناکەسە دەستی لە بەهێی نەوڕەسە، ڕاسە\n\n\nیارم کە بە بەندی غەمی ئازادی جیهان بووم\nبۆ ئەو دڵەکەم ئێستە وەکوو مەحبەسە، ڕاسە\n\n\nتا ئاگری حیرمان چووەتە نێو دڵی تاهیر\nبێچارە هەموو جەرگ و دڵی قەقنەسە، ڕاسە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ئەی مەهبەتی ئەنواری خودا لوتف و کەرەم کە", "poem_description": "", "poem_text": "ئەی مەهبەتی ئەنواری خودا لوتف و کەرەم کە\nئەم زوڵمەتە لەم سینەیی پڕ زوڵمەتە کەم کە\n\n\nسا چونکە لە گێڵان بە سەفا هاتیتە دنیا\nفریام کەوە شاها، بە کەرەم قەسدی عەجەم کە\n\n\nمەزڵوومم و هانامە ئە لات بابی عەداڵەت\nبێ لەم سەگی دەرماڵی خوەتە قەسدی ستەم کە\n\n\nڕۆح و دڵ و جیسمی منی بێچارە نەخۆشە\nبەو هیممەتە والایە دەوای دەرد و ئەلەم کە\n\n\nغوث الثقلین ئەی شەهی ئافاتی ویلایەت\nسا گیانی چرۆساوی ئەمن بێ تەم و غەم کە\n\n\nتۆ شەمسی سەمای مەعریفەت و دوور لە ئوقوولی\nبەو نوورە وەرە دەفعی هەموو زوڵمی زوڵەم کە\n\n\nبێ هیممەتە تۆ کیشوەری کەی کەی بە سەفایە\nجەم کە هیمەم ئیرشادی هەموو میلکەتی جەم کە\n\n\nتەوقیعی فەرامینی ویلایەت بووە باتڵ\nتۆبی و خودا دێرە دە ئاهەنگی قەڵەم کە\n\n\nبێ بەش بووە عالەم بە مەحەببەت وەکوو جاران\nبەخشین و خەڵات، سەڵتەنەت و تاج و عەلەم کە\n\n\nتاهیر دڵی تاریکە لە زوڵماتی حەوادیس\nبەشداری لە شوعلەی گەشی ئەنواری قیدەم کە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "برا شادیم غەمە و سوودم زیانە", "poem_description": "", "poem_text": "برا شادیم غەمە و سوودم زیانە\nڕەفیق، ڕۆحم سەبوک دەردم گرانە\n\n\nدڵا، گوڵ خار و شەهدم وەک شەرەنگە\nژیانم ژانە، جیسمم ناتەوانە\n\n\nکەسان، من ڕاحەتم ڕەنجی فیراقە\nخزم، ڕۆژم شەوە و شەو بێ ئەمانە\n\n\nخودا، من داری سەبرم سبرە باری\nنەبێ، من یاری گیانیم حاڵنەزانە\n\n\nئەنیسم ئاه و ئەفسووسە هەموو ڕۆژ\nڕەفیقم ناڵە و گریەی شەوانە\n\n\nدەبینم تاڵە شیرینی حەیاتم\nدەبیسم دڵبەرم نامێهرەبانە\n\n\nفەڵەک تا دەستی دایە قەوسی میحنەت\nئەمن بۆ تیری غەم بوومە نیشانە\n\n\nوەکوو قەیسی سیەچارەم بەڵام یار\nوەکوو لەیلایە، مەشهووری جیهانە\n\n\nبە مێهرت ها ڕەقیب ئاوایە ماڵی\nبە قەهرت عاشقان وا ماڵوێرانە\n\n\nڕەقیب کەیلی مەییی وەسڵە و بەدایم\nئەداتن گوێ لە ئاواز و تەرانە\n\n\nبەڵام عاشق دڵی خاڵی لە شادی\nئەنیسی میحنەت و ئاه و فەغانە\n\n\nدەریغا ڕەقس و شادی و وەسڵی دڵبەر\nنەوایی موتریب و چەنگی چەغانە\n\n\nدەریغ پیری موغان و بەزمی قودسی\nسەڵایی ساقی و بادەی موغانە\n\n\nهەمووم لێ بوو بە خەو، دەردا، دەریغا\nلە ڕەنجی دڵبەر و جەوری زەمانە\n\n\nدەسا من چۆن بژیم تاهیر کە یارم\nبە کوێری من، بە کامی ناکەسانە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بوتی باڵانەمام سەروی بەهەشتی تەلعەتە جافە", "poem_description": "", "poem_text": "بوتی باڵانەمام سەروی بەهەشتی تەلعەتە، جافە\nلەبی کەوسەر قەدی تووبا ڕوخی وەک جەننەتە، جافە\n\n\nعەشیرەی نازی تیپارایە بۆ شۆڕ و شەڕ و غەوغا\nلە ناوچەی گیان و دڵدا وا خەریکی غارەتە، جافە\n\n\nئەڵێن ئەو ئافەتی دین و دڵ و دانایی و عەقڵە\nکەوا خاوەنشکۆ و بێباک و ساحیب شەوکەتە، جافە\n\n\nبە شمشێری برۆ و دشنەی بژانگی جەرگی پەی کردم\nدیارە ئەی ڕەفێقان دوور لە ڕەحم و شەفقەتە، جافە\n\n\nوەکوو شەعرای یەمانی کاتی عیشوە سەرد و بێباکە\nئەڵێی پاییزە نازی پڕ لە لەرز و سەخڵەتە، جافە\n\n\nنیگاهی دڵ دەبا و نەشئەی کەلامی ڕاحەتی گیانە\nپەیامی میحنەتەنگێزە، وەڵامی ڕەحمەتە، جافە\n\n\nتەریدەی ڕێی دڵە جەردەی قوماشی شادی و شەوقە\nچەپاوی خێڵی گیان بۆ ئەو هەمیشە عادەتە، جافە\n\n\nڕەئیسی ماهڕوویان ئامیر و سەرعێلی خووبانە\nئەمیری موڵکی عیزز و ناز و سام و سەتوەتە، جافە\n\n\nلە باسی حوسنی ئەو مەهڕوویە تاهیر گێج و حەیرانە\nبەڵێ شایانی سەد نەعت و سپاس و مەدحەتە، جافە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بڵێن پێم ئەی ڕەفێقان سینەکەی پڕ خاری من چۆنە", "poem_description": "", "poem_text": "بڵێن پێم ئەی ڕەفێقان سینەکەی پڕ خاری من چۆنە\nلە خوێنی دڵ تکەی فرمێسکی وەک گوڵزاری من چۆنە\n\n\nنەتیجەی ساڵەها ناڵە و فەغان و زایەڵەم چی بوو\nنیشانەی سەبری بێبەر، دۆستی بێ ئیقراری من چۆنە\n\n\nلە نەخڵی ئارەزووم حاسڵ وەکوو خورمایی بووجەهلە\nئەمن گەنجم لە دەس چوو، ئیشی گەستەی ماری من چۆنە\n\n\nلەژێر باری غەما خەم بووم، لە دڵشادی ژیان مەحرووم\nلەپێ کەوتم خودایا ڕەحمەکەی سەرداری من چۆنە\n\n\nکوجاری دووکەڵاوی، جێ هەواری خێڵی غەمبارم\nبڵێن ئێوە بن و یەزدان گەوهەری شەهواری من چۆنە\n\n\nئەمن قاژە ڕەشەی سەر بەردی تاریکەشەوی هیجرم\nبڵێن تاووسەکەی سەرمەستی خۆش ڕەفتاری من چۆنە\n\n\nشەوی هیجرانە، کاتی بەزلی ڕۆح و هەستی و گیانە\nفەڵەک تیرت لە دڵ چێ سا بڵێ یارغاری من چۆنە\n\n\nلە بەزمی میحنەتا زەهراوە بێ ئەو ساغەری عەیشم\nدەریغا دیدەمەستی خوێنخۆری خەمماری من چۆنە\n\n\nهەسێرەی ئەوجی سێهەم، سەعدی عوزما، کانی دڵشادی\nدرەخشان نووربەخشان هۆی هەرا و هاواری من چۆنە\n\n\nشەکەرلەب، زەهرهیجران ڕەنج و ڕاحەت مەینەت و خۆشی\nنیشانەی وەسڵ و فیرقەت دڵبەر و دڵداری من چۆنە\n\n\nلەگەڵ ئازاری عومرێکە کە من هاومل کرام تاهیر\nدەریغ نەمزانی ئەو یارە لەگەڵ ئەغیاری من چۆنە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بۆ قاتی وەفات حاڵەتەکەم ڕوو بە وەفاتە", "poem_description": "", "poem_text": "بۆ قاتی وەفات حاڵەتەکەم ڕوو بە وەفاتە\nبۆ ساردییەکەت گەرمییەکەم ڕوو بە سوباتە\n\n\nتۆ هەر بە جەفا شووشەیی شادیم بشکێنە\nمن هەر بە وەفا بەردی جەفام فەخر و خەڵاتە\n\n\nهەر چەندە بە تاڵی دەشکێنی دڵی زارم\nمەشکێنە دڵی ڕەببی کە شیرین حەرەکاتە\n\n\nخۆی داوی تەنی و دانەیی ئوممێدی نیشان دام\nدین و دڵی لێم برد و ئەڵێن بێدەسەڵاتە\n\n\nئەو بێدەسەڵاتە کە دەسی زوڵمی درێژە\nبۆ بردنی شادی دڵم ئاشووبی وەڵاتە\n\n\nگەر سەروە فیدای قامەتی ڕەعنایی ئەتۆیە\nوەر عیشوە و نازە خەدەمەی حوسنی ئەداتە\n\n\nئەو زوهرەجەبینە کە مەهی بەدری غوڵامە\nئەو زەهرە کە گوفتاری وەکوو نوقڵ و نەباتە\n\n\nبۆ من بووەتە مایەیی ڕەنج و غەم و زووخاو\nتاهیر چ دەڵێی زەهر نییە و ئاوی حەیاتە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بەبێ شەمعی جەماڵت مەجلیسی پەروانە بێ نوورە", "poem_description": "", "poem_text": "بەبێ شەمعی جەماڵت مەجلیسی پەروانە بێ نوورە\nبەبێ گوڵزاری حوسنت بولبولی دێوانە مەغدوورە\n\n\nچ غەم فرمێسکی من گەر باعیسی شادی ڕەقیبانە\nبەڵێ لای پیاوی نادان قیمەتی دوڕدانە مەستوورە\n\n\nجەزای عوششاقی سادق میحنەتە و بەهرەی ڕەقیب ڕاحەت\nنەسیبی مەردی جاهل عیززەتە و فەرزانە مەقهوورە\n\n\nلە کونجی تاری دڵدا نووری تۆ بێ خۆش و ئاوایە\nبەبێ یادی جەماڵت هەر دوو عاڵەم خانەخاپوورە\n\n\nلە من عەقڵ و دڵ و دین درژ و ڕووگەردان و تۆراوە\nمەگەر تەئسیری میهری دڵبەری جانانە لێم دوورە\n\n\nدەکەن لۆمەم لەسەر عیشقت هەموو قەوم و کەس و کارم\nئەمێستا شیعر و ئاسارم لەکن بێگانە مەنزوورە\n\n\nلە ئاه و ناڵە مەنعی تاهیری ئاوارە بێ سوودە\nکە مەستانی مەییت لەم ناڵەیی مەستانە مەغدوورە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "بەندی قەیدی هیجرەتم ئەی سەروی ئازادم وەرە", "poem_description": "", "poem_text": "بەندی قەیدی هیجرەتم ئەی سەروی ئازادم وەرە\nزار و غەمباری جەفام، دڵداری دڵشادم وەرە\n\n\nگەر لە عیلمی عاشقی وا هیچنەزان و کاهیلم\nزوو بە عیشوەی چاوەکانت کە بە ئوستادم وەرە\n\n\nمن زەلیلی دەستی جەوری ناکەسانی سوفلەخووم\nکەلبی دەرماڵی ئەتۆم ئەی غەوسی بەغدادم وەرە\n\n\nها لەدووم کەوتن بە هووها و لەعنەت و بەرد و جنێو\nگیان و ماڵم بێ فیدات سا مەحزی ئیمدادم وەرە\n\n\nمن لە ڕێ وێڵم لە سارای گومڕەهیدا سەرنگوون\nبێکەس و خوار و مەلوولم، قوتبی ئیڕشادم وەرە\n\n\nبۆ شیفای زامی دەروونی پڕ لە زووخم مەرهەمێ\nبۆ سەفای حاڵی حەزین و ڕەنجی بەربادم وەرە\n\n\nبۆ خەلاسی تاهیری مەحزوون لە حیرمانی ویساڵ\nچاوەنواڕی لوتفەکەی تۆم خۆت بخە یادم وەرە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "تابەکەی بتلێم بە ئێشی دەردی بێ دەرمانەوە", "poem_description": "", "poem_text": "تابەکەی بتلێم بە ئێشی دەردی بێ دەرمانەوە\nتابەکەی بمرم لە داخی ڕەنجی بێ پایانەوە\n\n\nچاومە پڕ فرمێسکی حەسرەت، لێومە پڕ ئاهی جەفا\nدڵمە هەڵقرچا بە کڵپەی ئاگری حیرمانەوە\n\n\nداخی مەحڕوومی لە جیسم و ڕۆح و دڵما زاهیرە\nبەسیە ئیستیغنا بە تەنز و تەعن و تاڵی زوانەوە\n\n\nتۆ وەکوو لەیلی بە مەیلی بن سەلامێ مایلی\nمن وەکوو مەجنوون بە وێڵی کەوتمە کێوانەوە\n\n\nتۆ بە لێوی لەعلەوە هەر پێکەنینە مایەکەت\nبێڵە با من هەر بناڵێنم بەدەم گریانەوە\n\n\nبۆچ منی ئاوارە مەحوی خاتری ئەو یارەمام\nبۆچی نەیهاویشت لە من سەد تیر بە سەد پەیکانەوە\n\n\nبۆچ بڵێسەم دار و بەرد و کێو و سارای گرتە بەر\nمن کەچی هەرمامەوە بەم عیشقی بێ سامانەوە\n\n\nڕاستی، داخی دا بە جەرگم چەوتە بۆ من حاسڵی\nیەکدڵی دووبینییە، تاهیر بەلای نادانەوە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "زوو بە بولبول شیوەنی گوڵ چاک بگێڕە و گوێ مەدە", "poem_description": "نیوەچڵە", "poem_text": "زوو بە بولبول شیوەنی گوڵ چاک بگێڕە و گوێ مەدە\nگەر عەدووی بادی سەحەر هەڵکا بە شووت و شاتەوە\n\n\nشیوەنت وەک شادمانی وایە با ترست نەبێ\nشیوەنی گوڵ خار دەبارێنێ بە سەر ئەعداتەوە\n\n\nشیوەنی پاییزە هۆی دڵ پێ خۆشی و کەیفی بەهار\nخۆت بە مەعزوور دامەنێ چاو نێ بە ڕێگەی کاتەوە\n\n\nسەد پەڕەی پڕ خوێنە سەفحەی خاتری پڕ مەینەتم\nهەم بە دەس هیجرانی یار و هەم بە دەس سەرهاتەوە\n\n\nگوڵ گوڵە داوێنی ئامالم بە قەترەی خوێنی دڵ\nیار لە من شاهید تەڵەبکارە بە سەد ئیسباتەوە\n\n\nڕازی شیرینی زەمانی وەسڵە تاهیر میسلی زەهر\nئەی خودا چ بکەم بە دەستی تاڵیەکەی ئەوقاتەوە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "شەهی خوسرەومیسالم قەسرشیرین تەرک نەکا چاکە", "poem_description": "", "poem_text": "شەهی خوسرەومیسالم قەسرشیرین تەرک نەکا چاکە\nوەکوو فەرهاد ئەمن بۆ ئەو دەروونی سینەکەم چاکە\n\n\nلە دەرماڵی خودادا شافیعم بۆ مانەوەی قەسری\nشەهی تەختی لَعَمرُک سەرفەرازی تاجی لَولاکە\n\n\nلە غەوسی ئەعزەم و سوڵتانی جەمعی ئەولیا هیممەت\nدەخوازم تا کە جێگیر بێ لە قەسر ئەو عونسوورە پاکە\n\n\nمحەممەد تاهیری ئەجوەد، نەتیجەی حەیدەر و ئەحمەد\nکە باری دوڕڕی لا بەردە کە کۆگای زێڕی لا خاکە\n\n\nئومێدم تۆی خودایا بێ غوبار بێ ئایەتی سینەی\nبە نووری ئەو شەوی بەختم بە عەینی ڕۆژی ڕووناکە\n\n\nقوڵی فرمێسکی من وەک جۆشی سینەی خاکەکەی قەسرە\nخودایا ڕەحمەتێ بەم دار و بەرد و خار و خاشاکە\n\n\nکە سووتام وەک شەم و تاهیر وەکوو پەروانە چاک برژام\nمەکانم بەزمی مەحبووبە مەقامم فەوقی ئەفلاکە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "شەهەنشاهێ کە جەبهەی مەتلەعی ئەنواری تەوحیدە", "poem_description": "", "poem_text": "شەهەنشاهێ کە جەبهەی مەتلەعی ئەنواری تەوحیدە\nجەبین ماهێ کە توڕڕەی کاشفی ئەسراری تەجریدە\n\n\nسەهی سەروێ کە سایەی فەیزبەخشی بەزمی تەفریدە\nشەکەرڕازی کە قەولی سەربەسەر تەحمید و تەمجیدە\n\n\nئیمام و غەوس و قوتب و فەرد و فەخری ئەهلی عیرفانە\nفەقیری شەهنیشان، شاهی ویلایەت، شێخی ئەکوانە\n\n\nئەمیری تورک و موستەنجید، غوڵامی ئاستانی بوون\nشەهانی غەزنە و دەیلەم کەمینە پاسەبانی بوون\n\n\nمەهانی غووز و خواڕەزم و خەتا موحتاجی نانی بوون\nعورابی و فورس و کورد و تورک و گێلی جانفشانی بوون\n\n\nکەسێ مەحوی شەماڵی نووری زاتی پاکی بێ چوون بێ\nوەکوو شەمعی تەجەللا، ئینس و جان بۆی دەبنە پەروانە\n\n\nئیمام و موقتەدای ئەسحابی ئەیقان، غەوسی گەیلانی\nخەلیفە و پێشەوای ئەربابی ئیمان، قوتبی ڕەببانی\n\n\nسولالەی پاکی شاهی ئەنبیا مەحبووبی سوبحانی\nزیابەخشی جیهانی مەعریفەت قەندیلی نوورانی\n\n\nبە ئیزنی زاتی حەق تا ڕۆژی مەحشەر قاسیمی فەیزە\nهەموو ئەهلی تەرایق بەش دەبەن لەو خوانی ئیحسانە\n\n\nعەلی و عَدیِ مُسافِر بونەجیب و شێخ بەقا و مووسا\nرِفاعی و عبدرحمن ماجد و بُومَدیَنی زانا\n\n\nمحمّد شیخ حَیاة رسلان و عثمان شێخی خاوەن ڕا\nفضیب البان، سویدی کُرد، مکارم، بوالوَفای مرضى\n\n\nلە شەمسی تەلعەتی تۆ جوملە وەک ئەستێرە ڕووناکی\nبەڵێ وایە کە ڕوخسارت نیشانگەی نووری سوبحانە\n\n\nئەتۆ لایق بە جورعەی جامی بادەی سافی زولمەجدی\nئەتۆ شایانی ئەنواری شهوود و سەکرەتی وەجدی\n\n\nلە ئەقتاب تێپەڕیت بۆ بابی عیززەت قاسیدی نەجدی\nلە بەزمی وەحدەتا بۆ سەیر سِرّ یەکتا و بوبَجدی\n\n\nئەتۆی بەحری موحیت و ئەولیا ئەنهاری ئەو بەحرەن\nئەتۆی مەحبووبی حەق و حوببی تۆ سەرمایەیی ئیمانە\n\n\nلەژێر پێی حەزرەتا رەفرەف ئەنیسی لەیلی میعراجی\nبەسەر بەر پێت نیانی ئەولیا بەخشەندەی تاجی\n\n\nبە ئیحیای شەرع و سوننەت نووربەخشی سینەیی داجی\nمەلازی هەر کەس و ناکەس، پەنای هەر لات و موحتاجی\n\n\nبە قوربان موهری میهری حەزرەتی خۆتم بە دڵدانێ\nکە میهرت ڕاحەتی دڵ، نووری قەلب، ئاسایشی گیانە\n\n\nئەتۆی مێخدەع مەقام و خازینی تەشریفی ئەشرافی\nموقیمی بابی قوربی حائزی تەکریم و ئەوسافی\n\n\nئەتۆ نعم الخلیفه، وارسی ئەخلاقی ئەسلافی\nمەلا ذوغوث و قائد، کاربەدەستی قاف تا قافی\n\n\nدەسا ڕەحمێ بە تاهیر کە بە نەزری عەبدی جەببارت\nکە زۆر مەهتووک و پەست و ڕووڕەش و عامی و پەرێشانە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "شەهەنشاهێ کە نێوچاوانی شەمسی ئەوجی ئەیقانە", "poem_description": "", "poem_text": "شەهەنشاهێ کە نێوچاوانی شەمسی ئەوجی ئەیقانە\nئیمامی ئەولیا سەرداری زومڕەی ئەهلی عیرفانە\n\n\nلە بەغدا مەهبەتی ئەنواری قودسە مەرقەدی پاکی\nلە گێڵاندا لە دایک بوو لە ئەسڵا خەڵقی ئێرانە\n\n\nلە ساڵی چوارسەدوهەفتا جیهان ڕوون بوو لە ئەنواری\nلە ساڵی پانسەد و شەست و یەکا تەسلیمی جانانە\n\n\nکە ساڵی چوار سەد و هەشتا و هەشت هات ڕۆژی ئەو شاهە\nتمەز وەک بەدری کامیل مەیلی خەزرا و شەوقی گەریانە\n\n\nلە هەر کوێ مانگە سەوریش فەخری ئەو خێڵەی بە دەس هێنا\nدڵی ئەهلی خودا مایل بە خۆشی حاڵی حەیوانە\n\n\nشوانی وادیی ئەیمەن لە مەدیەن بێنە یادی خۆت\nلەگەڵ بەرخەلەوانی لای حەرەم وا فەخری ئەکوانە\n\n\nهەتا تێگەی کە ئەم باسە شیاوی سەمعی ئەملاکە\nهەتا تێگەی کە ئەم دوڕڕە لە بەحری عیلم و ئیحسانە\n\n\nبەڵێ سەورێکی برد بۆ مەزرەعەی سەوزی فەڵەک ماهم\nلە ناکا سەور وتی: تەعلیفی من بۆ تۆ نە شایانە\n\n\nئەتۆ مەخلووق نەبووی بۆ کار و کەسب و خزمەتی حەیوان\nئەتۆ ئەمرت نییە تا پێت بڵێن ئەم لاوە گاوانە\n\n\nکە عەبدولقادری سەرداری پاکان ئەم قسانەی بیست\nبە لەفزی ڕێکوپێک و جوان و بیسراو لەو بەسەزمانە\n\n\nبەجێی هێشت و هەڕای کرد تا چووە سەر بانی ماڵ خۆیان\nلەوێ دی حاجی و کەعبە و عەڕەفات لێی نمایانە\n\n\nلەوێ دەیبیست بە چاکی دەنگی حاج و تەلبیە و تەکبیر\nلەوێ ئەیدی کە کاتی ڕەمییی جەمرە و قۆچی قوربانە\n\n\nلە سەر بان هاتە خوارێ ڕۆیە خزمەت والیدەی پاکی\nوتی دایە دەخیل ڕەحمێ کە حاڵم زۆر پەرێشانە\n\n\nئەڵێن بەغدا مەقامی زوهد و تەقوا و تاعەت و عیلمە\nلەوێ تەحسیلی عیلم و ڕێی تەریقەت زۆر بە سامانە\n\n\nوەرە تۆ داکی چاک بە بەندە ئازاد کە لە حەققی خۆت\nکە ئازادی ئەتۆ بۆ من ڕەزای خەللاقی مەننانە\n\n\nموبارەک والیدە چون ئەم بەیانەی بیست لە ئەو زاتە\nوتی: ئازادی ئەمما بێ درۆ بە و ڕاست و مەردانە\n\n\nلە ئیرسی بابی چل دیناری دووریە بن دەسی خەرقەی\nلەگەڵ کاروانی گێڵان ڕوو بە بەغدا ڕۆیی ئازانە\n\n\nلە نێزیکی هەمەدان جەردەیان لێ هەڵپەڕی و بێ هەڵم\nهەموو ماڵیان لە دەس چوو جەمعی ئەو توججار و کاروانە\n\n\nلە ڕێ گیران یەکێکیان هاتە لای ئەو زاتە لێی پرسی\nبڵێ پێم ئەی فەقیر تۆ چیت هەیە لەم بار و ئەشیانە\n\n\nوەڵامی دایەوە زێڕم هەیە تەقریبی چل دینار\nلەبن دەس خەرقەکەمدا بێ درۆ مەخفیی و پەنهانە\n\n\nیەکێ تر پرسیاری کرد و دیسان ئەو وەڵامەی بیست\nکە بیستیان هەر دوو وتیان با بڵێین بەو میری دوزدانە\n\n\nکە میر بیستی وتی بانگی کەن و هات خەرقەکەی داکەند\nبە دەسیان کەوت هەموو ئەو زێڕە بێ نوقسانی یەکدانە\n\n\nلەپاشان پێی وت ئەو سەرداری دوزدانە سەبەب چی بوو\nکە زێڕی خۆت لەلای من ئاشکرا کرد بێ درۆ و بانە\n\n\nوتی کاتێ کە هاتم قەولی ڕاستیم داوەتە دایکم\nدرۆ ناڵێم لەبەر زێڕ من لەلای ئەم دوزد و جەردانە\n\n\nکە میری سەرتەریدە ئەم قسەی بیست دای بە سەر خۆیدا\nبە هاوار و بە هانا کەوتە ئەو کێو و بیابانە\n\n\nهەموو ئەموالی ئەهلی قافڵەی ڕەد کردەوە و دەستی\nلەنێو دەستی شەهەنشای من نیا بۆ تەوبە ئەو ئانە\n\n\nتەریدە و سەرتەریدە، شکر لله گشتی تەوبەی کرد\nبە ئیرشادی شەهێ وا فەیزی ئەو وەک ڕۆژی تابانە\n\n\nلەپاشان ڕۆییە بەغدا، خوێندی عیلمی دین لەلای چەند کەس\nعەلی ئیبن عوقەیل، مەحفووز، کە وا خەڵقی کولوزانە\n\n\nمحمد ابن یَعلی بوسعیدی بن مبارک هەم\nوەکوو بوغالب و بوسعد و بوبکری نمایانە\n\n\nلە کاتی خوێندنا زۆر ئەچوە لای حمادی خاوەن فەیز\nلەگەڵ شیخ یوسف و غوثی نهێن باسیان هەموو زانە\n\n\nزەمانی خوێندن و سەیر و سلووکی قوربی چل ساڵە\nلەگەڵ خزرا ڕەفاقەتیان وەکوو مووسایی عیمرانە\n\n\nبە ئەم چەشنە گەییشتە ئەو مەقامە عەقڵی ناگاتێ\nهەتا قامی قیامەت شەمسی ئەو پڕ نوور و ڕەخشانە\n\n\nبە قوربانی سەگی دەرماڵی ئەو شاهەنشەهەم تاهیر\nکە نووری چاوی زەهرا هێزی ئەژنۆی شێری شێرانە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "عاشقی پەروانە ئاسا سا لە کوێ هەوڵی سەرە", "poem_description": "", "poem_text": "عاشقی پەروانە ئاسا، سا لە کوێ هەوڵی سەرە\nبەندی دەم شەم وەک کەمەندی گەردنی بای سەڕسەڕە\n\n\nڕوو لە چاوانی سەمەندەردێ بە تیشکی شۆڵە کەی\nوەرە سەیر پەروانەکەی من، هەوڵی بۆ باڵ و پەڕە\n\n\nڕۆح کە لاشەی تێ شکابێ چی دەلەرزێ و دادەچێ\nپستە چونکە دێتە دەر لەو پێستە جێگەی شەککەرە\n\n\nهەر کەسێ وەک کاکڵەمێشان داوی قنیاتی نەتەند\nبێ گومان وەک مێش لە حیرسا دایمەن دەست ئەو سەرە\n\n\nبۆ تەمەع قەت ڕوومەتی وەک مانگی خۆی ناکا بە ساج\nئەو کەسەی وا ئەهلی عیلم و فەزڵ و بیر و باوەڕە\n\n\nقەت مەڵێ گوڵزاری دنیا عەتری گیانەفزای هەیە\nعەتری تێدایە بەڵام ئەنجامی هەر دەردیسەرە\n\n\nگەر لە عیلما بەهرەمەندی خۆت ئەبێ بیبەیتە کار\nنەیبەیە کار بێ گومان عیلمت درەختی بێ بەرە\n\n\nئەو درەختە یا خوا سەر سەوز و پاراو بێ کە وا\nهەڵمەتێ بۆ ڕێبواری ماندوو خاوەن سێبەرە\n\n\nچاک لە ژێر هەورا بەبێ پەردە، دەبینی ڕووی هەتاو\nبێ نیقابی بۆ جەمینی وەک حیجابێکی ترە\n\n\nهەر بزەی شادی لەسەر لێوی دەمێنێت و دەچێ\nهەر کەسێ وەک سککە پشتی بێ نیازی ئەو زەڕە\n\n\nگەرچی شیعرە جوانەکانی ئەو جیهانی کردووە پڕ\nوەک بڵێی ئەم پارچەیەت تاهیر لە گشتیان چاترە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەگەر سەفوەت و عەقڵ و عیرفان نەماوە", "poem_description": "", "poem_text": "مەگەر سەفوەت و عەقڵ و عیرفان نەماوە\nکە لام نووری شادی دڵ و گیان نەماوە\n\n\nمەگەر پایزی غەم بەهاری دڵی گرت\nکە کاتی سرووری گوڵستان نەماوە\n\n\nخۆری بەختەکەی من لە پێوارە یاران\nکە ئەنواری زوهرەجەبینان نەماوە\n\n\nوەفای یار و عومری ئەمن بێ سوباتن\nشەوم هاتووە و ڕۆژی چەندان نەماوە\n\n\nسیاساڵمە و تاوی فرمێسکی چاوم\nکزە و سەوزەکەم وشک و باران نەماوە\n\n\nسەرم پێ و لۆی دەسی هیجرانە تاهیر\nوەکوو من کەسێ دوور لە سامان نەماوە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "مەڵێن ئەی هاودەمان فەسڵی بەهارە", "poem_description": "", "poem_text": "مەڵێن ئەی هاودەمان فەسڵی بەهارە\nبەهار وەسڵی گوڵی ڕوخساری یارە\n\n\nلە هەر کوێ قامەتی زێبای وەدەرکەوت\nجیهانێ پڕ لە سەروی جۆیبارە\n\n\nلە هەر لا نەفخەکەی زوڵفی هەڵی کرد\nهەموو عاڵەم پڕی موشکی تەتارە\n\n\nلە هەر شوێن عیشوەکەی چاوانی دەرخست\nسەرە، مەستە، دەروونە بێقەرارە\n\n\nوەرە سەر سەیری باغی سەتحی سینەی\nبەهێیە، سێوە، لیمۆیە، هەنارە\n\n\nبەڵام داخم لە ئەم ئا لا نەسیبم\nبەڵایە، ڕەنجە، دەردە، نێشی خارە\n\n\nلە ئەو ئاوی حەیاتە کەئسی عەیشم\nجەفایە، مەرگە، داخە، زەهری مارە\n\n\nلە ئەو موشکی تەتارە بەخش و بارەم\nسیرشکە، خوێنە، زووخە، ڕۆژی تارە\n\n\nلە تۆ شیرین بێ خۆشی و کامەرانی\nکە تاهیر عومری تاڵ و ناگەوارە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "وەفا وەک میهری مەهڕوویان نەماوە", "poem_description": "", "poem_text": "وەفا وەک میهری مەهڕوویان نەماوە\nسەفا وەک سۆزی بێ پایان نەماوە\n\n\nلە یەک پچڕاوە زەنجیری مەواسیق\nعوهوود و وەعدە و پەیمان نەماوە\n\n\nدرۆ سەرمایەیە بۆ ناکەس و کەس\nمَعاذالله مەگەر ئیمان نەماوە\n\n\nئومێدی ڕۆژی وەسڵە هێندە تاریک\nکە تاریکەی شەوی هیجران نەماوە\n\n\nلە دڵدا لەشکەری غەم دابەزیوە\nکە جێ بۆ خێوەتی سوڵتان نەماوە\n\n\nتەمی غەم دەشتی سینەی چەشنێ داگرت\nکە باسی ڕوومەتی جانان نەماوە\n\n\nبە ئەم دەردە گەیشت عومرم بە ئاخر\nمەجاڵی خواردنی دەرمان نەماوە\n\n\nمەگەر کیشتم بە ناری هیجرەکەت سووت\nکەوا باسی خەلە و خەرمان نەماوە\n\n\nبە مەحروومی وەها مەشهوورە تاهیر\nکە ناوی پڕ غەمی حیرمان نەماوە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "وەکوو داری ئەمەلم سەبر و وەفام بێ سەمەرە", "poem_description": "", "poem_text": "وەکوو داری ئەمەلم، سەبر و وەفام بێ سەمەرە\nوەکوو ڕێگەی تەڵەبم، ڕێم هەموو کێو و کەمەرە\n\n\nمن کە ماڵکاولی دەستی ستەمی جانان بووم\nچی بڵێم قیروسیە وا دڵەکەم دەربەدەرە\n\n\nگوێم نەدایە ئەگینا پێی دەوتم ناسیحی عەقڵ\nمەگرە ئەم ڕێگەیە پڕ جەردە و خەوف و خەتەرە\n\n\nخەبەری دامێ بە دنیایێ ئیدی ئاواتت بەدینایی\nئێستە وا خۆی دەنوێنێ کە ئەڵێی بێ خەبەرە\n\n\nبۆچ لەبەر چاوی ئەتۆ کەوتووە تاهیر جانا\nهیچ دەزانی کە بە دڵ تاڵبی ساحیب نەزەرە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "ڕەنجی دنیا و ڕاحەتی هەر شبهی گەنج و مارییە", "poem_description": "", "poem_text": "ڕەنجی دنیا و ڕاحەتی هەر شبهی گەنج و مارییە\nشادی و غەم، سوور و ماتەم وەک گوڵ و وەک خارییە\n\n\nعاقڵی جاهیل کەریمی خاسر و شێخی ڕەزیل\nحوسنی قوبح و شەهدی زەهر و نووری عەینی تارییە\n\n\nدڵ بەبێ دڵبەر دەکاتن ئیددعای عیشقی مودام\nسەر بەبێ سەودا، لە سەودای عەقڵ و عیززەت عارییە\n\n\nسەیلی فرمێسکە و لە ڕووباری دوو چاوان دێ بە خوڕ\nهەر وەکوو لێڵاوی باران بێ مەحەببەت جارییە\n\n\nدێنشینی خۆشە چون نێزیکە ساراکەی جنوون\nبەو قسە بڕوات نەبێ هەرگیز کە مەجنوون شارییە\n\n\nگەر ڕەزای زاتی حەقت پێویستە تا من بۆت بڵێم\nخەڵک نەوازش کردن و بەخشین و بێ ئازارییە\n\n\nبێ ئەمانە کردەوەت سا زیز مەبە لێم گیانەکەم\nکات بەفیڕۆدانە یام بێکاری و بێگارییە\n\n\nخانوویی عومرت نزیکە بای ئەجەل وێرانی کات\nتابەکەی بیرت لە وەستاکاری و میعمارییە\n\n\nڕوومەتت زێڕ و سروشکت زێو و نەقدی عیشق گەنج\nدووکەڵی ئاهت وەکوو ڕەشماری ئاگادارییە\n\n\nدەسبەداوێنی فەقیران بە و بە ڕاحەت لێی بنوو\nئەهلی دنیا ئیشیان هەر چەوتی و غەددارییە\n\n\nئەو کەسەی وا سروەتی دنیا ئیحاتەی کردووە\nوەک گەدای ماڵان بەدایم ئیشی هەر غەمخوارییە\n\n\nیاری مەردانی خودا بە، بەسیە خونکی بۆ دراو\nبێ نیازە ئەو کەسەی فرمێسکی وەک مروارییە\n\n\nلەم هەموو دەردانی دنیا دوونە تاهیر چارەکەت\nئیلتیجای دەرگانەکەی ساحێب سەر و سەردارییە\n\n\nحضرت مِخدَع مەقامی مەحرەمی ئەسراری حەق\nئەو شەهەی وا نووری عیرفانی لە عالەم سارییە\n\n\nگەر نەبێتە خاکی ژێر پێی خاکسارانی بە دڵ\nنەگبەتت وا هاتە وادە مەینەتت هێجگارییە"}, {"poet": "سەید محەممەد تاهیر هاشمی", "poet_description": "['ناو : سەید تاهیری هاشمی کوڕی سەید قەیداری سەید قادری شێخ ڕەسوڵی (دەوڵەت ئاوا) ی کوڕی شێخ مستەفای شێخ ڕەسوڵی (سۆڵەی قەرەداخ)', 'لەدایکبوون : ٢٦١٤ی کوردی، گوندی دەوڵەت ئاوا', 'کۆچی دوایی : ٢ی پووشپەڕی ٢٦٩١ی کوردی، کرماشان', 'مەزار : گوندی دەوڵەت ئاوا']", "book": "ھەوارگەی دڵان", "poem_title": "گیانم بە فیدای سینەیی سەدچاکی مەدینە", "poem_description": "", "poem_text": "گیانم بە فیدای سینەیی سەدچاکی مەدینە\nجێی جیلوەیی ڕەوزەی شەهی لَولاکی مەدینە\n\n\nبۆ دیدەیی دڵ باعیسی ئەنواری هودایە\nیەک زەڕڕە لە کحل البصری خاکی مەدینە\n\n\nلای عاریفی کامیل نییە سەد جەننەتی مەوعوود\nخۆشتر لە بەهەشتی خەس و خاشاکی مەدینە\n\n\nچاوی من و تۆ کوێرە مەگەر ئەهلی کەرامەت\nچاو دینی بگاتە حەدی ئیدراکی مەدینە\n\n\nئەستوونەیی حەننانەت ئەگەر بیستووە ڕاسە\nئەو شاهدە بۆ قەلبی شەعەفناکی مەدینە\n\n\nوا چاکە بکەم سینەیی خۆم چاک بە زاری\nبگریم و بڵێم دەستی من و چاکی مەدینە\n\n\nهەر زەڕڕە لە یەسریب فەلەکێکە بە فەخامەت\nڕۆحم بە فیدای گەردشی ئەفلاکی مەدینە\n\n\nڕەوزەی وەکوو فیردەوسی شەهەنشاهی ئولولعەزم\nمەشحوور نە لە جێی بۆسەیی ئەملاکی مەدینە\n\n\nبۆ نووری دڵی ئەهلی بەسیرەت نییە تاهیر\nدەرمانێ وەکوو مەنزەری ڕووناکی مەدینە"}]