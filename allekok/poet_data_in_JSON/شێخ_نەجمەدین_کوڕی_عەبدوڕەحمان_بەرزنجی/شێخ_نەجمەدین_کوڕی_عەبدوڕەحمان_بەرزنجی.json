[{"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی لە چۆلی غەفڵەتا ھەر ڕەوکەوانی چارەوا", "poem_description": "", "poem_text": "ئەی لە چۆلی غەفڵەتا ھەر ڕەوکەوانی چارەوا\nڕۆژ و شەو ویردی زوبانت ئەم بەرخە وا ئەو کارە وا\n\n\nئەسڵ و نەسڵی خۆت بزانە ھات و چوونت تێبگە\nبابەگەورەت حەزرەتی ئادەم سەفا داکت حەوا\n\n\nخالقت کێیە ئیتاعەی پێ بکەی ئەی بێ خەبەر\nحەیفە لەو عاسی ئەبی کەوتوویە دووی نەفس و ھەوا\n\n\nخەوفی مەولا بێنە دڵ ئەی غافڵی بێ عەقڵ و ھۆش\nتا نەبی ڕۆژی قیامەت تووشی دەردی بێ دەوا\n\n\nئەلبیسەی تەقوا لەبەرکە سوننەتی پێغەمبەرە\nپیاوی دانا دینی دانانێ لەسەر نان و کەوا\n\n\nتەسوییەی ڕێی خاس و عام و تەرکی ڕێگەی دین ئەکەی\nئەی مھەندیس ئەی تەریقی خاس و عام و پێشەوا\n\n\nتەسوییەی خاشاکی ڕێگەی دین نەکەی بێ حاسڵە\nخۆ بە بەیداغ و عەلەم نابی بە شێخ و پێشەوا\n\n\nسابیری تۆ تەسوییەی ڕێی دینی خۆت ناکەی، ئەڵێی\nئەم مەلا و شێخە وەھا ئەو جاھیل و دەروێشە وا\n\n\nسابیری وا چاکە تا ماوی لە دونیا عومری خۆت\nسەرفی مەولا کەی لەمەولا، تەرکی ماڵ و ماسیوا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی موسوڵمانان بڵێن بەو دوڵبەرە بۆچ وا دەکا", "poem_description": "", "poem_text": "ئەی موسوڵمانان بڵێن بەو دوڵبەرە بۆچ وا دەکا؟ \nتورفەتولعەینێ ھەزاران فیتنەھا بەرپا دەکا\n\n\nقەسدی خوێنی بێ گوناھان بۆچ دەکا ڕۆژێ ھەزار\nدەست و خەنجەر غەرقی خوێنە و سوور بە سوور حاشا دەکا\n\n\nھێندە بێ ڕەحمە لە عەینولفیعلی قەتڵی بێ خەتا\nعالەمێ غەوغا دەکا ئەو خەندەیی قاقا دەکا\n\n\nڕەحم و ئینسافی نییە دەرحەق بە مسکین و فەقیر\nھیچ نە شەرمێ ئەو لە شێخ و یا لە شاھەنشا دەکا\n\n\nچۆن نەترسم موفتی و قازی کە چوون بۆ خزمەتی\nبا قەڵەم مەیلی لەسەر چ شتێکە ئیستیفتا دەکا\n\n\nتێدەگا بۆ لەرز و تا، عەننابی لێوی شافییە\nبۆیە لێوی خۆی گەزیوە دەست و پەنجەی وا دەکا\n\n\nچوومە کن نەوعی ئەتیببا بۆ عیلاجی لەرز و تا\nجوملە فەرموویان کە ھەر عەننابە دەفعی تا دەکا\n\n\nشەو بە ھێواشی وتی: مەگری بە دایم ئاشکار\nئیش و کاری عاشقی لازم بە ئیستیخفا دەکا\n\n\nسەد فیغانم کرد و لێی پاڕامەوە سوودی نەبوو\nوەرنە سەیری جەوری ئەم سوڵتانە ئیستیغنا دەکا\n\n\nشەرق و غەربی ئیستیلا کرد و نەما نەوعی بەشەر\nزاھیرەن عەزمی گرووھی عالەمی باڵا دەکا\n\n\nسابیری کێیە لە بەحسی خەت و خاڵی دەم بدا؟ \nجارجارێ شیبھی شانە زولفەکەی تاتا دەکا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی موسوڵمانان خودا لێمان قەبووڵ ناکا کە وا", "poem_description": "", "poem_text": "ئەی موسوڵمانان خودا لێمان قەبووڵ ناکا کە وا\nوا بەجارێ دینی خۆمان نایە سەر نان و کەوا\n\n\nحوببی دونیا زەوقی دینداری لە دڵمانا نەھێشت\nشەرمەزاری ھەردوو دنیا تابیعی نەفس و ھەوا\n\n\nتابەکەی عاسیگەری و بێ تاعەتی و دووریی خودا؟ \nبۆ تەمێ نەگرین لە بابا ئادەم و دادا حەوا\n\n\nیادی حەق و مردن و ڕۆژی قیامەتمان نییە\nجوملە مەعلوولی گوناح و بێ حەکیم و بێ دەوا\n\n\nڕاستی دونیا ھیچ وەفا و ئاسایشی تێدا نییە\nھەرچی تێفکرێ پەرێشانە، فەقیر و بێنەوا\n\n\nدوور لە چاکانی لە چارەی بێ فەڕڕیدا سەد بەڵا\nپادشاھ موحتاجە بۆ دوو ئانە خەرجی بێنەوا\n\n\nسابیری ئەحواڵی ئەم دونیا مەگەر خوا چاکی کا\nتۆ مەڵێ عالەم وەھا، خەڵکی نەڵێ ئەو شێخە وا!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بووکی دونیا شوو بە مێردی جاھیل و ئەحمەق ئەکا", "poem_description": "", "poem_text": "بووکی دونیا شوو بە مێردی جاھیل و ئەحمەق ئەکا\nحەقیەتی بێزوو بە خوێنی جەرگی ئەھلی حەق ئەکا\n\n\nوا جەھەننەم پڕ لە جاھیل لەھو و لەعبی خۆی ئەکا\nتێگەیشتوو بۆچ لە ژێر عاباوە خۆی ئیرەق ئەکا\n\n\nئەی دریغ ئێستاکە ئەھلی حەق نەما ئەولادییان\nغەیبەتی دینپەروەران و کردەوەی ناحەق ئەکا\n\n\nعالیم و جاھیل لە مەعنا و سورەتا فەرقی نەما\nچونکە ھەردووکی بە بۆیاغی سمێڵی دەق دەکا\n\n\nھەر موسوڵمانێ قسەی حەق گەر لە جێگایێ بکا\nجێبەجێ لەو جێگە خۆی بێ حورمەت و جێ لەق دەکا\n\n\nواعیزێ وەعزی بدا زاڵم وەکوو کتکی قەڵەو\nگۆشتی دابەستوو ببینێ چاوی ھەردوو زەق دەکا\n\n\nخوانەخواستە عالمێ تەعزیری جاھیلێ بکا\nئەو مەلا تووشی بەڵا و خۆی کافری موتڵەق ئەکا\n\n\nئەی مەلا تۆ چۆلەکەی، زاڵم پشیلەی مەتبەخە\nتۆ نەچیتە مەتبەخی، چاوی لە تۆ کەی زەق ئەکا؟ \n\n\nحەق وتن قانوون نییە، ناحەق وتن بێ شەرعییە\nشەققی شەففە سادق و کازب نزیکی شەق دەکا\n\n\nتۆ دەل و بیبەر نەخۆی تەئسیر لە داوێنت نەکا\nلاجەرەم سیرخۆر ڕەفیقانی کە لووتی ڕەق ئەکا\n\n\nتالیبی ئاسایشی حیفزی زوبانی کافییە\nوەرنە قەولی بێ سەر و پا قەلبی ئینسان ڕەق ئەکا\n\n\nسابیری لەوساوە تەبعی ئەھلی دونیای ناسیە\nنە بچووکی تێگەیی و نە گەورەیی ئەحمەق ئەکا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بەس بکە مەیلی جیھانداری لە دونیای بێ وەفا", "poem_description": "", "poem_text": "بەس بکە مەیلی جیھانداری لە دونیای بێ وەفا\nنایەنێ ئەم قیمەتە کەم بۆی بخۆ جەور و جەفا\n\n\nساعەتێ فکری قیامەت کە کە سبحەینێ ئەڕۆی\nچی ئەکەی؟ جوابت چیە؟ تۆ چی ئەڵێی لەو ڕۆژەدا؟ \n\n\nتاوەکوو ماوی لە دونیادا بکە ئیحسانی خۆت\nگەر نەکەی مەسئوول دەبی کێی دی جەوابی تۆ ئەدا\n\n\nڕێگەکەت دوورە، عەجەب بێباکی، چۆن پێیدا ئەڕۆی\nبەم شەوە تاریکە بێ تووشە و دەلیل و بێ چرا؟ \n\n\nڕوو لە قاپی حەزرەتی مەولا کە نەجمەددین ئەتۆ\nڕۆح و ماڵت سەرفی ئەو کە، بەڵکوو دەسگیریت بکا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "خۆر ڕەنگی نییە عاجیز و داماوە لە کێوا", "poem_description": "", "poem_text": "خۆر ڕەنگی نییە عاجیز و داماوە لە کێوا\nئەڵبەت قەمەری ڕوومەتی تۆی دیوە لە شێوا\n\n\nلاسوورە مەگەر ڕوومەتی تۆی دیوە لە شەرما\nڕووزەردە وەلی ناسک و نایابە لە سێوا\n\n\nحەددی چییە نەوغونچەیی گوڵ لێوی دەبزوێ\nلەو باغە کە تۆ زەردەخەنە دێنییە لێوا؟ \n\n\nبیستوومە زەدەی گورزی دەسی ڕۆستەمی ئەشقت\nبێباکە لە نێو جینن و بەنی ئادەم و دێوا\n\n\nناحەق نییە سابیر بەخودا وا خەرەفاوە\nکێ بێ قەمەری تەلعەتی تۆی دیبێ نەشێوا؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵ بە ئوممیدە کە شا بێ شانشین خاڵی دەکا", "poem_description": "", "poem_text": "دڵ بە ئوممیدە کە شا بێ شانشین خاڵی دەکا\nمامەڵەی فەرشی حەریر و ئارەزووی خاڵی دەکا\n\n\nباوەڕم نایە مەزەننە، خۆی دڵی خۆی خۆش ئەکا\nکوێر و کەڕ کەی تەرجومانی حەزرەتی واڵی دەکا؟ \n\n\nجاھیلی ئەبتەر وەسییەت بێ عەقیدەی پێ مەکەن\nسەبر ئەگەر بیخەیتە ناو ھەنگوینەوە تاڵی دەکا\n\n\nگەرچی ئەمڕۆ مەرتەبەی ناکەس بڵند و کەس نەوی\nکیزبی مەحزە گەر بڵێن عەللامە حەمماڵی دەکا\n\n\nگەرچی مشکی و خامەک و ئەتڵەس ھەمووی کاری دەسە\nکوێری مادەرزادە کەی خورج و بەڕە و خاڵی دەکا؟ \n\n\nھەمنشینی وشکەسۆفی قەت مەکەن نەفعی نییە\nگەرچی دایم بەحسی شێعری مەولەوی و ناڵی دەکا\n\n\nسابیری وریا بە ئەبنائی زەمان نزدیکە لێت\nنەک بڵێن ناشی سوارە ڕوو لە جێی چاڵی دەکا\n\n\nسابیرا تۆ چیت بەسەر دوونپەروەری دەورانەوە\nگوێدرێژی خۆیەتی حەز کا بە گوێ ناڵی بکا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵ نەخۆشە ئینتیزاری ھاتنی دڵدار ئەکا", "poem_description": "", "poem_text": "دڵ نەخۆشە ئینتیزاری ھاتنی دڵدار ئەکا\nمەیلی سەیری میوەھات و سێبەری گوڵزار ئەکا\n\n\nڕەببەنا سا تۆ حەکیمی حازیقی چاری بکەی\nوەرنە دەرمان و دوعای بێچارەکان کەی کار ئەکا؟ \n\n\nخۆشە سووتانم بە شەمعی ڕوومەتی پەروانەوار\nچونکە سفتەم دەفعی لەککەی ئایەنەی دڵدار ئەکا\n\n\nچاوی بیماری دڵاڕامم مەگەر ڕەحمێ بکات\nوەرنە دەردم سەد چوو لوقمانی حەکیم بێزار ئەکا\n\n\nتا ئەدیبی چاوی، دەرسی سەبر و حیلمی پێ وتم\nدڵ لەبەر ئەو چاوە تەحمیلی ھەزار ئازار ئەکا\n\n\nیا خودا ئەم دەردە تووشی دوژمنانیشم نەبێ\nچونکە تەئیسری لە دونیا و قیامەت کار ئەکا\n\n\nئەی موسوڵمانینە جەللادێکە مانەندی نییە\nھەر بە یەک دەم سەت ھەزار ئەکوژێت و زوو ئینکار ئەکا\n\n\nئەڵبەتە خاکستەری پێ لازمە بۆ ئاوێنە\nبۆیە ئەو دڵدارە بۆ سووتاندنم ئیسرار ئەکا\n\n\nتورفەتولعەینێ بە ناحەق سەد برینم لێ ئەکا\nتیرەکەی ئاخر لە ئەووەڵ دەفعە چاتر کار ئەکا\n\n\nدڵ ھەزار ئازاری بینی یەعنی چی خۆشحاڵە پێی\nیار ئەبێ چی بیستبێ یا ڕەب کە خۆی بێزار ئەکا\n\n\nتا لەکن دوختوری چاوی دڵ وەسیقەی وەرنەگرت\nسەربەخۆ کەی عەزمی میوەی گوڵشەن و گوڵزار ئەکا؟ \n\n\nسابیری ئەلحەمدوللیلا یار وەسیقەی داوە پێی\nسەربەخۆ ھەر ئەمسەر و ئەوسەر لە نێو گوڵزار ئەکا\n\n\nسابیری بێ ئاردە باراشی خەمی ناکاتە ئاش\nشەو وەکوو عارەب بە بیللاھیلکەریم دەستاڕ ئەکا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "سەد مەرتەبەیی شاھی لە توێی بەرگی قوماشا", "poem_description": "", "poem_text": "سەد مەرتەبەیی شاھی لە توێی بەرگی قوماشا\nدەرحەق بە گەدا لوتف و کەرەم لازمە پاشا\n\n\nزامارم و بێچارە نەھاتی کە بپرسی\nحالت چییە ئەی غەمزەدە لەم کاولە ئاشا؟ \n\n\nعینوان و تەکەببور مەکە ئەی یاری خەرابات\nچی ساحیبی عینوانە پەشیمانە لە پاشا\n\n\nھەر دەست و دوعا دیدە بەشاڕێوە نەھاتی\nتەئسیری دوعا و عەھدی من و تۆ نیە حاشا\n\n\nساتێ وەرە بازاڕەوە ئەی یووسفی میسری\nعالەم بە سەر و ماڵەوە ھاتوونە تەماشا\n\n\nئارام و سەبووری نیە سابیر وەکوو ماسی\nبێ توونە، کەڕ و گێژە، پەرێشانە لە ماشا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "شەوقی یاری وا لە شاری سینەما", "poem_description": "", "poem_text": "شەوقی یاری وا لە شاری سینەما\nھەر دەمی ڕەنگی دیگەر، وەک سینەما\n\n\nھەرکەسێ جارێ ببینێ یاری من\nخاوەنی سەد کیسە بێ فلسی نەما\n\n\nچونکە یووسف ھاتە ناو بازاڕی میسر\nشیددەتی قاتی نەما، برسی نەما\n\n\nبەندەکەی شوکری خودا دێنێتە جێ\nوا ڕەقیبیش ئێسکی قورسی نەما\n\n\nشوکرولیللا ناحیەی دڵ سابیری\nتا بڵێی ئاسوودەیە ترسی نەما"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عومرێکە گەدا چاوی بە شا ڕێیەوە پاشا", "poem_description": "", "poem_text": "عومرێکە گەدا چاوی بە شا ڕێیەوە پاشا\nسووتام و سەرێ ناکەیە ئەم کاولە ئاشا\n\n\nئەو ڕۆژە لەسەر ڕێگەیی ئەشقت کە بکوژرێم\nسەیرانە تەکەببور مەکە تۆش بێرە تەماشا\n\n\nکەوتوومە لەبەر قاپییەکەت سائیلی ڕووتم\nڕەحمت بە مەساکین و فەقیران نییە حاشا\n\n\nعینوان و تەعەددا مەکە دەربارەیی دەروێش\nھەرچەندە کە پاشای لە توێی بەرگی قوماشا\n\n\nئازاری دڵ و دەردی سەرم بەس بدە قوربان\nچی زاڵم و غەددارە پەشیمانە لەپاشا\n\n\nئازاری دڵی سابیری بێچارە ئەپرسی؟ \nبێ شووبھە دەڵێی ماسییە شێواوە لە ماشا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەسیمی سوبحدەم موژدەی بەھاری حوسنی یاری دا", "poem_description": "", "poem_text": "نەسیمی سوبحدەم موژدەی بەھاری حوسنی یاری دا\nنیشانەی جەژنی نەورۆزی، لە شاری دڵ دیاری دا\n\n\nکە داخڵ بوو بە شاری دڵ سوپاھی حاکمی عادڵ\nدز و جەردەی غەم و غوسسە لە ترسی ڕوحی غاری دا\n\n\nبیحەمدیللا سەفینەی دڵ لە گێژاوی بەڵا دەرچوو\nئیتر ئاسوودەیە بێ غەم، لە بەحری لوتفی باریدا\n\n\nنەما ئاساری غەیری حەق، لە نێو شاری دڵم موتڵەق\nکە ھەرکەس لێم قەبووڵ ناکا خودا تەوفیق و یاری دا\n\n\nنەما دەرد و غەم و میحنەت، لەمەولا شادییە و عوشرەت\nلە نێو بازاڕ و شاری دڵ موبەششیر ھات و جاڕی دا\n\n\nوەرە سابیر دڵ و جانت نیساری پایی دولبەر کە\nنەوا بمری بڵێن ئەو شێتە نەیزانی خەساری دا!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "وا دیارە چاوی یارم مەیلی بیماری دەکا", "poem_description": "", "poem_text": "وا دیارە چاوی یارم مەیلی بیماری دەکا\nدڵ کە بێ سەبر و قەرارە شیوەن و زاری دەکا\n\n\nبا قەلەم بادی سەبا ڕێی کەوتە نێو گوڵزاری ڕووی\nوا کە ئیستیھزا بە عەتر و میسک و تاتاری دەکا\n\n\nھەرکەسێ جارێ ببینێ سوورەتی یارم لە خەو\nتا بمێنی زیکر و شوکری نیعمەتی باری دەکا\n\n\nھەرکەسێ ھوشیارە مەیلی یار و دڵداری دەکا\nبێتە سەیری چاوی یارم مەیلی بیماری دەکا\n\n\nخۆشە شەوناڵین و جەوری یار و زامی نادیار\nخاسسەتەن بۆ ئەو کەسەی وا زیکری جەبباری دەکا\n\n\nگفتوگۆیی سابیری بۆیە ھەمووی مەستانەیە\nچاوی یاری کاروباری خەمری خللاری دەکا\n\n\nموددەعی لومەم ئەکەن سەد کاشکێ تۆیان وا ئەدی\nتا بزانن سابیری ھاواری ناچاری ئەکا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پایزی پیری پەیابوو نەوجەوانیمان نەما", "poem_description": "", "poem_text": "پایزی پیری پەیابوو نەوجەوانیمان نەما\nنەوبەھاری عەیش و نۆش و کامەرانیمان نەما\n\n\nشیری پیری دەست و پێی ئاسکی جەوانی تێکشکاند\nقووەتی سەر پەنجە و باسک و زرانیمان نەما\n\n\nئێمە دونیامان نەخست و ئەو ھەمووی خستینە ژێر\nئیعتیبار و دەستەڵات و پاڵەوانیمان نەما\n\n\nناخەلف بووین و ڕەوشتی باب و باپیرمان نەگرت\nخواشناسی و ئیفتیخار و خانەدانیمان نەما\n\n\nڕوو لە چۆلی غەفڵەت و پشتمان لە کەعبەی مەقسەدە\nئەی موسوڵمانینە کەڵکی ئاوەدانیمان نەما\n\n\nچونکە سەججادەی پدەرمان خستە سەر جادەی عەدوو\nزەوقی دین و خوێندنی سبع المثانيمان نەما\n\n\nخاوەنی خەرمان و مێگەل بووین و ڕوتبە و ئیعتیبار\nئێستە باشاری شوانی و ئاشەوانیمان نەما\n\n\nدوزدی پیری گەنجی عومری خۆشەویستمانی دزی\nبۆیە وا مات و کزین و شادمانیمان نەما\n\n\nگاور و جوو واز لە دین و مەسلەکی خۆی نایەنێ\nدینی موسلیم وا لەبەر شێت و نەزانیمان نەما\n\n\nدائیمەن دەرد و بەڵامان زۆر و بێ بارانییە\nموستەحەقمان بێ کە ئاوی حەوز و کانیمان نەما\n\n\nئابڕوومان وەک عەرەق ئەتکێتە جام و بادەوە\nحوڕمەتی دینمان وەکوو چایی بەیانیمان نەما\n\n\nسابیری فەقر و قەناعەت فەخرە بۆ دینپەروەران\nسەد شوکر وا مەرتەبەی دونیایی فانیمان نەما"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چ خۆشە کە ڕوخساری جانان خودایا", "poem_description": "", "poem_text": "چ خۆشە کە ڕوخساری جانان خودایا\nببینم فیدا کەم دڵ و جان خودایا\n\n\nچ شیرینە خەسرەو بە چاوانی پڕ خەو\nنەزەر کا لە ڕاڕەو، لە دەربان خودایا\n\n\nغەریب و گەدا بم غەریقی بەڵا بم\nنەوا لەو جودا بم بە گریان خودایا\n\n\nبرینداری تیرم، پەریشان زەمیرم\nدەواکەی نەفیرم، بە ئیحسان خودایا\n\n\nلیباسێکی چاکە کە خورشیدی حوسنت\nبە سابیر نیشان دەی زمستان خودایا\n\n\nکەتانی وجوودم بە بەدری جەماڵی\nکە سووتا بسووتێ ھەمیسان خودایا\n\n\nبرینم بەسۆیە، پەناھم بە تۆیە\nلە چاوی نەخۆشی فرۆشان خودایە\n\n\nکە یار ھات لەسەر خۆی، منیش چووم لەسەر خۆم\nچو شەبنەم بە خورشیدی تابان خودایا\n\n\nنەماوە سەبووریم، پەرێشانی دووریم\nکەرەم کەی شیفایە، بە قورئان خودایا\n\n\nلە ناڵینی سابیر چ جایی حەکیمان\nچ بوو وا جیھانی خرۆشان خودایا\n\n\nوتی دیم لە شەودا، شیفاکەم لە خەودا\nنەکەی یاری سابیر پەشیمان خودایا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی قەمەر لەیل و بە ڕۆژ ئافتاب", "poem_description": "", "poem_text": "ئەی قەمەری لەیل و بە ڕۆژ ئافتاب\nعاشقی ڕووت بوونە کەتان و کەباب\n\n\nعەکسی گوڵی ڕوومەتی تۆی دی بەشەر\nبۆیە سروشکی بووە عەینی گوڵاب\n\n\nچا نیە بێ سووچ و خەتا ئەمکوژی\nڕۆژی قیامەت ھەیە ئەکرێ حیساب\n\n\nڕەحمی خودا بێنە دڵ و بەسیەتی\nنیمە تەوانایی عیتاب و عەزاب\n\n\nبەختی منە وعدی تۆ ناکا وەفا\nعەھدی تووە نەبوو دوعا موستەجاب\n\n\nبەم دڵی بیمارەوە دەستە و دوعام\nیەک لە ھەزارانی نەبوو موستەجاب\n\n\nھاتە سەرینم وتی: چی مەیل ئەکەی؟ \nھاتە دەمی سابیری جووتێ عەناب"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تۆ وەرە ئەی دولبەری ڕوو ئافتاب", "poem_description": "", "poem_text": "تۆ وەرە ئەی دولبەری ڕوو ئافتاب\nلاوەکە بێ پەردە و ناز و عیتاب\n\n\nبێرە سەرینم مەرەزم تێبگە\nوا لە فیراقت جیگەرم بوو کەباب\n\n\nوا لە غەمی دووری تووە کەوتووم\nنەک حوکەما، قابیز ئەکا ئیجتیناب\n\n\nڕەحمی خودا بێنە دڵ و بەسیەتی\nمیحنەت و دووری و فیراق و عەزاب\n\n\nسەد کەڕەتم دەربکەی و دێمەوە\nتۆ کە میسالی عەسەل و من زوباب\n\n\nدەرد و غەمت حاسڵی عومری منە\nوەرنە سەوابم نییە عیندەلحیساب\n\n\nعەکسی گوڵی ڕوومەتی تۆ باعیسە\nوا کە سروشکم بووە عەینی گوڵاب\n\n\nعاشق و غەمبارم و چاوت شەراب\nخەستە و تادارم و لێوت عەناب\n\n\nفەرموو ئەگەر جان و دڵت پێدەوێ\nحازرە سابیر لەبۆ ڕەددی جەواب"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جەننەت و گوڵزاری جەماڵی حەبیب", "poem_description": "", "poem_text": "جەننەت و گوڵزاری جەماڵی حەبیب\nدافیعی ئازاری غەریب و تەبیب\n\n\nھەم لەبی لەعلی تۆ شەفابەخشی دڵ\nیادی جەماڵی تۆ ئەنیسی غەریب\n\n\nڕوویی ڕەجا ناکەمە شێخ و مەلا\nناچم و گوێ نادەمە وەعز و خەتیب\n\n\nسەیلی سروشکم وەکوو تۆفانی نووح\nئاگری دڵيجعل الولدان شيب\n\n\nزەڕڕەسیفەت عاشقی خورشیدی ڕووت\nتێکەڵ ئەبێ بێخەبەر و بێ شەکیب\n\n\nئوجرەتی ڕێ حازرە ئەی جان و دڵ\nگەر قەدەمێ ڕەنجە بکەی عەنقەریب\n\n\nحیسسە، زەکاتم بدەیێ ئەی غەنی\nواجیبولئیحسانم و ڕووت و غەریب\n\n\nڕوو قەمەرێ غونچە لەبێ کوشتمی\nیا ئەحەد و یا سەمەد و یا موجیب\n\n\nزامی جگەر چی لە مەکینە و خەیات؟ \nکوششی بێ حاسڵە پینە و تەریب\n\n\nتا گوڵی ڕووی یار لە من غائیبە\nحاڵی دڵم زارییە وەک عەندەلیب\n\n\nمیھری ڕوخی دەربکەوێ من ئەکەم\nچەشنی زەڕە ڕەقس و سەمایێ عەجیب\n\n\nچار و عیلاجم کە لە ڕاھی خودا\nغایەتی ئیحسانە بە کوێری ڕەقیب\n\n\nیەک نەزەری تۆیە عیلاجی دڵم\nلاوەکە! ئەی دڵبەری عابید فەریب\n\n\nبا لە تەماشایی گوڵی باغی ڕووت\nسابیری بێچارە نەبێ بێ نەسیب"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عیللەتی کابووسی فیراقی حەبیب", "poem_description": "", "poem_text": "عیللەتی کابووسی فیراقی حەبیب\nجونەتە بۆ شێخ و مەلا و تەبیب\n\n\nچار و عیلاجی نییە سەودایی عەشق\nیا بە دوعا یا بەدەوا یا تەبیب\n\n\nلادە لە خاسییەتی ئێستەخرووس\nھەڵگرە ھەلیلەج و عوود و سەلیب\n\n\nغونچە لەبی بۆ مەرەزم شافییە\nجارێ خودا بیکەرە باری نەسیب\n\n\nزامی دڵی سابیری ساڕێژ ئەبێ\nگەر قەدەمێ ڕەنجە بکەی عەنقەریب"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بێ ئیرادەی ئەمر و تەوفیقی خودای زولجەلال", "poem_description": "", "poem_text": "بێ ئیرادەی ئەمر و تەوفیقی خودای زولجەلال\nئیش و کاری ھیچ کەسێ ناگاتە سەرحەددی کەمال\n\n\nگڕڕ و فڕڕی جونبشی جوملە وحووش و ھەم تیوور\nھەر لە ئەوجی ئاسمان تاکوو بیابان و بحوور\n\n\nذی حەیات و دار و بەرد و خاک و خۆڵ و ئاب و نار\nقودرەتی ئەو خەلق و مەحوی گشت ئەکا لەیل و نەھار\n\n\nیا خودا تەوفیق تا مەنزوومەیێ تەئلیف بکەم\nعیللەت و ئازاری بێ دەرمانی دڵ تەعریف بکەم\n\n\nبا بمێنی یادگاری دەردی &#39;نەجمەددین نەجل&#39;\nعەبدوڕەحمان ئیبنی شێخ مەحموود، بەرزنجی ئەسڵ\n\n\nکوشتمی ئازاری زامی تیغی جەوری ڕۆژگار\nبا ھەمووکەس تێبگا اظھر من الشمس ئاشکار\n\n\nھەرکەسێ گۆیی ھونەر دەرکا لە مەیدانی مەساف\nبۆ سەری ئەو تیغی دەوران بێ غەڵاف و بێ خەلاف\n\n\nزولفەقاری ئەشق، تیغی چەرخی دەوران کول ئەکا\nحوسنی جانان دەرکەوێ کێ سەیری باغی گوڵ ئەکا؟ \n\n\nھەرکەسێ ئەشقی حەقیقی بێ دەبێ پەروانەوار\nخۆی نەپارێزێ لە سووز و ئیشتیعالی شەمع و نار\n\n\nھەر دڵ و جانە نیساری خاکی پێی جانانە بێ\nدووگومانە سابیری ئاخۆ قەبووڵە یا نەبێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە تەقدیری خودا ساڵی سەفەر بەرلک کە مەشھوورە", "poem_description": "", "poem_text": "بە تەقدیری خودا ساڵی سەفەر بەرلک کە مەشھوورە\nبەجارێ عالەمێ شێوا وەکوو ھەنگێ بدا پوورە\n\n\nجیھاد دەسپێکرا ئینگلیز و عوسمانلی بەشەڕ ھاتن\nبە گوللەی تۆپ و تەییارە تەلەف بوو شار و مەعموورە\n\n\nگرانی کەوتە نێو مەخلووق و ئینگلیز ھات و ڕۆمی چوو\nنموونەی حەشرە نەفسی نەفسییان ئینسان کە مەخموورە\n\n\nبزانن ئەم خرۆشانە جەزای ئەعمالی خۆمانە\nکە بێزارین ھەموو لەم قاعیدە و قانوون و دەستوورە\n\n\nوەگەرنە مەردی سەحرایی چ باکی زەلزەلەی ئەرزە\nکە ڕووت و قووتی دەریا بی لە ترسی جەردەوە دوورە\n\n\nئەگەر تۆ ساڵح و چاکی لە شەڕ و فیتنە بێ باکی\nوەگەرنە تالحی دونیا بە تاراجی تۆ مەئموورە\n\n\nدەروونت پڕ لە حوببی ماڵە وەک دوکانی حەڵواچی\nکە مێشی فیتنە لێت ھاڵاوە کردەی خۆتە مەعزوورە\n\n\nخەراپیت ناگرێ دونیا وە تۆش مەگرە خەراپی ئەو\nخەراپی خۆتە وا خانەت خەراپ و مەحو و خاپوورە\n\n\nلە قەول و فیعلی عالەم دەم مەدە سابیر بە نیک و بەد\nئەگەر غەددار و بێ دینە ئەگەر میسکین و مەغدوورە\n\n\nوەرە سابیر ڕەزا بە خۆت ئەزانی ڕزق مەقسوومە\nکە ئاغا ئوجرەتی کەم دا بزانە عەیبی مەزدوورە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە نووری لامیعی حوسنت کە نووری عەینی لاھووتە", "poem_description": "", "poem_text": "بە نووری لامیعی حوسنت کە نووری عەینی لاھووتە\nشوعاع و نووری میھر و ماھ ھەموو شانامەیی ڕووتە\nبە ڕۆژ و شەو کە ئامووشۆ ئەکەن لەم موڵکی ناسووتە\nشەمس سووتاوی ڕوخسار و قەمەر شێواوی گیسووتە\nبه این که میھر و ماھ، ئەرز و سەما فەرمانبەری ڕووتە\n\n\nمەلائیک وا بە فەرمانی خودا دائیم ئەکەن تەقدیس\nھەموویان سەجدەیان ھێناوەتە بەر تۆ سوی ابلیس\nلە زومرەی ئەنبیا عالی مەقامانن عیسا و ئیدریس\nبە ئایەی مەسحەفی ڕووتە ئەکەن تەحسیل و ھەم تەدریس\nکە شاری عیلمی تۆ قاپی اسدالله یە فەرمووتە\n\n\nفتووحاتی عەلی و ڕۆستەم و بەھرامی تیرئەنداز\nکە شۆرەتیان ھەتا دونیا بمێنێ ھەر ئەدا ئاواز\nئەگەر قەوسی برۆ یا تیری موژگانت بکەی ئیبراز\nھەموو تەرکی سیلاح و چەک ئەکەن ئەی ساحیبی ئیعجاز\nبە چاوی تۆ کەلیموڵڵا غولامی چاوی جادووتە\n\n\nبیحەمدیللا حەبیبوڵڵا کە فەخرولموڕسەلینی تۆ\nخودا جبریلی کردە حامیلی وەحی و ئەمینی تۆ\nکە ڕۆحی کائینات و رحمة للعالمينی تۆ\nسولەیمان و سکەندەر خاتەمی ژێری نگینی تۆ\nسەلاتین و ئەمیر و شاھ ئەسیری دەست و بازووتە\n\n\nگرووھی ئەنبیا تەفسیلیان نەختێ ئەکەم موجمەل\nکە ئەفزەل یان ئولولعەزم و کوتوب ساحیبن و مورسەل\nھەموو پەروانەیی شەمعی جەماڵ و دیدەیی ئەکحەل\nئیتر با موختەسەر بێ ھەر کە فەرموویانە قەلل و دەل\nئەمینی وەحیی مونزەل داغداری خاڵی ھیندووتە\n\n\nبە نووری ماھی ڕوخسارت شەوی دەیجوور ڕووناکە\nبە غەمزەی چاوی خوونخارت کە وا خوێنڕێژ و چالاکە\nسبەینانێ نەخۆشی چاوی بیمارت تەماشا کە\nکە تۆ نووری وەرە تووری دڵم مەحوی تەجەللا کە\nکە نوورت ئاگری سووزانە سابیر شوبھی باڕووتە\n\n\nیەقینم وایە ڕۆحم تۆ فریشتەی یا پەریزادەی\nکە چونکە نەوعی ئینسان پیر ئەبن تۆ نەوخەت و سادەی\nنەخۆشم پێم عەتاکە جووتە عینابی لەبی سادەی\nئەگەرچی لوتفی مەحزە ڕوومەتی خۆتم نیشان نادەی\nدەزانی ئاگری سووزانە سابیر شوبھی باڕووتە\n\n\nوەرە سابیر ئەگەر عەشق و مورادت شاھی لەولاکە\nتەریقی شەرع و دین بگرە لەمەولا ڕوو لە مەولا کە\nمەچۆ ئەولاوە ئەولا وایە، بێ تەدبیری ئەملا کە\nکە دونیا جیفەیە ھەرگیز مەچۆ، نەزدیکی ئەولاکە\nکەسێ ئاڵاوە لەو لاکە گڵاو و پیس و نابووتە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بۆ خودا دەرخە سەعاتێ نەوگوڵی ڕوخسارەکەت", "poem_description": "", "poem_text": "بۆ خودا دەرخە سەعاتێ نەوگوڵی ڕوخسارەکەت\nبا بە کامی دڵ ببینی بولبولی گوڵزارەکەت\n\n\nباوەڕت بێ وا لە چاوم سەیلی خوێنین جارییە\nئاموشۆ ناکا لەمەولا قافڵەی سالارەکەت\n\n\nگەر دەپرسی حاڵی دەردی عاشقی ڕوخسارەکەت\nحاڵەتی بولبول تەماشا کە لە نێو گوڵزارەکەت\n\n\nسوبحی دەم بادی سەبا موژدەی ویسالی دا بە دڵ\nجانی شیرینم نیساری پەیکی خۆش ڕەفتارەکەت\n\n\nفاریغولبالم لە غەمزەی چاوی خوێنڕێژی ئەجەل\nچونکە ئەو نابێ موقابیل غەمزەکەی خوونخارەکەت\n\n\nموددەتێکە سابیر وەعدی بە ھاتن داوە یار\nخۆ نەھات ئەو بێوەفای غەدارەکەی عەییارەکەت\n\n\nسەد نەھاتی ھات و سەد ھەیھات، ھاتی تۆ نەھات\nئاخ لە جەور و زوڵمی یار و تالیعی غەدارەکەت\n\n\nموددەتێکە سابیری یارت وتی دێم و نەھات\nبە ئەقلم پێی خۆش نییە شەو شیوەن و ھاوارەکەت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تووران و جنێودانی بە پیلان و سیاسەت", "poem_description": "", "poem_text": "تووران و جنێودانی بە پیلان و سیاسەت\nپێم خۆشە کە بێگانە نەزانێ بە فەراسەت\n\n\nسەد جار کە بە ڕووی ترش و قسەی سەردێ دەرم کەی\nھەر دێمەوە وەک مێشێ بە ھەنگوینی ھەناسەت\n\n\nھەرچەند کە لەبەر قاپییەکەت خوار و زەلیلم\nنایدەم بە ھەموو ڕوتبەیی شاھان و ڕیئاسەت\n\n\nبڕوانە زەوی، سینە ھەموو نەخلی ئومیدە\nبێ حاسڵە ڕۆژێ نەبووە جێگە پیاسەت\n\n\nناکاو دەسی نایە سەر چاوم و یەعنی\nمن کێم و ئەزانم بە دەسی نەرم و ھەناسەت\n\n\nعومرێکە گلاراومە شەو تاکوو بەیانی\nخاوم بزڕێنێ بە زڕەی تاس و ھەیاسەت\n\n\nدوا گیانمە ئاخر نەفەسە و تۆ بی و مەولات\nدەم بێنە دەمم بیکەمە قوربانی ھەناسەت\n\n\nعومرێکە لیباسی غەمی دووریتە لەبەرما\nگۆڕین و دڕینی نییە ئەم کۆنە کراسەت\n\n\nسینەم بە سروشک ئاوڕشین کرد و نەھاتی\nفەرموو کەڕەتێ، فێنکە بۆ جێگە پیاسەت\n\n\nکەوتوومە لەبەر قاپییەکەی تۆ کەڕ و کاسم\nجارێ گوزەرێ ناخەیە سەر ئەم کەڕ و کاسەت\n\n\nخەڵکی گەنمی دوورییەوە جۆ چووە خەرمان\nتۆ ھەر لە پەرێز مایتەوە تف و لەو دەس و داسەت\n\n\nھەر دێتەوە سوێ زامی دڵی سابیری قوربان\nئارام و سەبووری نییە سووتاوە لە تاسەت\n\n\nحەسرەت لە دڵم ما کە شەوێ بێی و لە خەودا\nسابیر بەخەبەر بێ لە زڕەی تاس و ھەیاسەت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جزاك الله کە تۆ ھاتی بکەی سەردانی بیمارت", "poem_description": "", "poem_text": "جزاك الله کە تۆ ھاتی بکەی سەردانی بیمارت\nشیفات ھێناوە یەعنی میوەھاتی ڕووی گوڵزارت\n\n\nبە نووری حوسنی تۆ شەمس و قەمەر بێ نوور و حەیرانن\nغەزال و لەعل و گەوھەر، سێ لە چاو و لێو و ڕەفتارت\n\n\nلە ترسی بازی چاوت پووری دڵ چاری نەما جانا\nئەمێستاکە پەناھی داوەتە جەنناتی ڕوخسارت\n\n\nئەتیببا دەردی دڵ موشکیل ئەزانن، سەھل و ئاسانە\nبە ئەوراقی گوڵی حوسنت، بە لێوانی شەکەربارت\n\n\nسەڵا لەو ڕۆژە تەشریفت بچێتە سەر نەخۆشانت\nوەکوو زەڕڕە لە دەورت ڕەقس ئەکەن سووتاوی دیدارت\n\n\nتەماشا کە لە ئاوێنە دیارە چارەیی دەردم... .\nئەگەرچی پێم ئەڵێن خەڵکی بە لوقمان ناکرێ چارت\n\n\nبفەرموو با نەچم بێ تووشە بۆ سەحرایی بێ پایان\nوە ئیللا خۆت ئەزاتی ئەبمە مایەی ڕەنج و ئازارت\n\n\nبە قوربان نەوبەتی ئینسافە عومرێکە تەمەننامە\nئیتر وەعدە وەفا کە با نەبم مەحروومی دیدارت\n\n\nعیلاجی زوعفی قەلبم مەیل ئەفەرمووی سەھل و ئاسانە\nبە ئەوڕاقی گوڵی حوسنت بە لێوانی شەکەربارت\n\n\nدوعا ناگاتە گوێ و دەستی کەس، ناگاتە دامانی\nچ عالی قەدرە یا ڕەب بێ بەڵا بێ سابیری یارت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "موددەتێکە شەو ئەناڵێنم لەژێر پاسارەکەت", "poem_description": "", "poem_text": "موددەتێکە شەو ئەناڵێنم لەژێر پاسارەکەت\nخۆت نەکردە خاوەنی خەستەی لە گیان بێزارەکەت\n\n\nوا لە چاوم جارییە فرمێسکی خەم باوەڕ بکە\nڕێ نەما خێڵی خەیاڵت بێتە لای بیمارەکەت\n\n\nتا خیاڵت پادشاھی شاری دڵ بێ موشکیلە\nقاسیدی خەو ڕوو بکاتە چاوی خزمەتکارەکەت\n\n\nھاژەھاژی سەیلی چاوم پڕ بە عالەم مەوج ئەدا\nقەتریێ نایێتە بەر چاوت لە سەختی قارەکەت\n\n\nتا نەھاتم بۆ نەھاتی؟ تاکو تەبیین بێ بەھات\nتازە ھاتی ھاتنت ھەیھاتە بۆ غەمبارەکەت\n\n\nحەسرەتا ڕۆژێ نەھاتیتە سەرینم پێم بڵێی: \nئەی غەریبی شارەکەم چۆنی لەگەڵ ئازارەکەت؟ \n\n\nسەبرە چارەی دەردی دووری، زیکرە دەرمانی گوناھ\nزوو دەگاتێ حاسڵاتی سەبر و ئیستیغفارەکەت\n\n\nسابیری وریابە خۆ ئەو شۆخە وەعدەی دا بە تۆ\nبەک ھەمیسان ڕەنجەڕۆ بی، دەردی ساڵی پارەکەت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نیگارا مەست و بیمارم بە چاوی مەست و بیمارت", "poem_description": "", "poem_text": "نیگارا مەست و بیمارم بە چاوی مەست و بیمارت\nوەکوو پەروانە سووتاوم بە شەمعی نووری ڕوخسارت\n\n\nبە شەو مەجنوون و بێدارم بە یادی زولفی وللەیلت\nخەیاڵی ڕووت بە ڕۆژ شێتم دەکا وششەمسی ڕوخسارت\n\n\nلە شەوقی عارزت شەمس و قەمەر حەیران و شەرمەندە\nلە چاوی تۆ خەجاڵەتبارە ئاھوو، کەو لە ڕەفتارت\n\n\nنە تەنھا سابیری گیرۆدەیی زنجیری گیسووتە\nدەبینم مەشریق و مەغریب پەرێشان و گرفتارت\n\n\nعیلاجی دەردی ضعف القلب ئەگەرچی سەختە، ئاسانە\nبە گوڵقەندی گوڵی ڕوخسار و لێوانی شەکربارت\n\n\nدەمێکە عالەمی ئومیدەواری لوتف و ئیحسانە\nکە تۆ پێیان نیشاندەی دەفعەیێ ڕوخساری گوڵزارت\n\n\nکە یارم ھاتە باڵینم نەما ئازار و ناڵینم\nخودا لێکیان نەکا سابیر حەکیم و بەختی بیدارم\n\n\nمەسیح ئاسا بە ئیمایێ ھەزار ئەموات ئەکەی ئیحیا\nوەرە سەیریکە سابیر با نەبێ مەحروومی دیدارت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "شەوقی جەماڵی دولبەرە یا ماھی تابان ئەلغییاس", "poem_description": "", "poem_text": "شەوقی جەماڵی دولبەرە یا ماھی تابان ئەلغییاس\nسووتانمی، سووتانمی، مانەندی کەتان ئەلغییاس\n\n\nئەڵبەت گوڵی گوڵزارەکەی ڕوخساری دیوە ئەو دڵەم\nبۆیە دەکا بولبول سیفەت، گریان و ناڵان ئەلغییاس\n\n\nمن چیم بەسەر لوقمانەوە، بەم دەردی بێ دەرمانەوە\nکە ئاگری نەکوژانەوە سووتام وەک خەرمان ئەلغییاس\n\n\nدەردم موداوا ناکرێ زومرەی حەلیمان ئەلغیاس\nفەللاحی دڵ وا ئاگری بەربوو لە خەرمان ئەلغییاس\n\n\nزاماری شمشێری برۆی یارم ئەرەستوو شێت ئەکا\nبیماری چاوی دەرکەوێ حەیرانە لوقمان ئەلغییاس\n\n\nلوقمان و جالینووسی چی؟ ژەنگار و مالینووسی چی؟ \nبێ سوودە حەبب و شەربەت و مەعجوون و دەرمان ئەلغییاس\n\n\nدەرمانی چاوی سابیری خاکی بەری پێی دولبەرە\nچی بکەم کە نیمە قیمەتی، ئیللا دڵ و جان ئەلغییاس\n\n\nسابیر ئەگەر چاوئێشەتە دەرمانی ھەر سەبر و سکووت\nوەرنە لە درمانی دڵت حەیرانە لوقمان ئەلغییاس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نامیھرەبانی کوشتمی ئەی میھرەبانان ئەلغییاس", "poem_description": "", "poem_text": "نامیھرەبانی کوشتمی ئەی میھرەبانان ئەلغییاس\nچار و عیلاجێکم بکەن شێخ و حەکیمان ئەلغییاس\n\n\nدرد و برینم کارییە، ناڵاندنم بێچارییە\nبۆ چاری ئەم بیمارییە حەیرانە لوقمان ئەلغییاس\n\n\nگاھێ بە بەدری ڕوومەتی یار نیوەسووتم وەک کەتان\nگاھێ ئەوە خورشید و میش، وەک زەڕڕە ڕەقسان ئەلغییاس\n\n\nداوێنی یارم چوو لە دەس، تەسکینی دڵ نایە بە کەس\nدڵ وەختە بشکێنێ قەفەس وەک عەندەلیبان ئەلغییاس\n\n\nفرمێسکی خوێنینم نەما، چاوی جیھانبینم نەما\nوا ڕۆحی شیرینم نەما، چی بکەم بە قوربان ئەلغییاس؟ \n\n\nيا نار و كوني مطلقا، ئاگری دڵی نەکوژایەوە\nئەم شەو دزێ وا ئاگری بەردا لە خەرمان ئەلغییاس\n\n\nھاوار و زاری پیشەمە، بێ شک ئەڵێی چاوئێشەمە\nدەردی دەمار و ڕیشەمە، جەمعی موسوڵمان ئەلغییاس\n\n\nنیل و فوڕاتی چاوی تۆ خەرمانی پێ ناکوژێتەوە\nئاوی سەبووری بێنە دەس، بێ سوودە گریان ئەلغییاس\n\n\nعومرێکە واوەیلا دەکەم ھەر شیوەنی لەیلا دەکەم\nمەجنوون سیفەت وێڵی سەحرا و دەشت و بیابان ئەلغییاس\n\n\nسابیر لەبەر مەجنوونی ڕووت بۆتە کەتانی نیوەسووت\nفەرموو بڵێ نەختێ سکووت، تۆ بیی و قورئان ئەلغییاس\n\n\nسابیر بە گریان و فوغان ناکوژێتەوە خەرمانەکەت\nتا ئاوی سەبری پیانەکەی بێ سوودە ناڵان ئەلغییاس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی بە شیرینی لە مەحبووبان ئەسێنی خەرج و باج", "poem_description": "", "poem_text": "ئەی بە شیرینی لە مەحبووبان ئەسێنی خەرج و باج\nوەی غوڵامی تۆ ھەموو سوڵتانی خاوەن تەخت و تاج\n\n\nئەی بە غەمزەی چاوی بیمارت ھەموو عالەم نەخۆش\nوەی بە ئەنفاست شفا یابند گرووھی نامیزاج\n\n\nئەی بە نیگای چاوی بیمارت ھەموو عالەم نەخۆش\nوەی ھەموو عالەم بە ئەنفاسی مەسیحت ئیحتیاج\n\n\nتا لەسەر چاوی نەخۆشت بێ تەبیب بانی برۆت\nھەرچی تێفکرێ پەرێشان و بە لوقمان ئیحتیاج\n\n\nنەقدی جان و دڵ وتم قوربانی بەر پێت کەم وتی: \nخۆ لە شاری ئێمە ناچێ شێتە نەقدی بێڕەواج\n\n\nتا سەبا ڕێی کەوتە نێو گوڵزاری حوسنت ئەھلی دڵ\nناخەون شەو و تا بەیانی پادشاھ و میر و حاج\n\n\nسابیری ھەر چاوەڕێ بوو تۆ کە ئیفای وەعدە کەی\nھەر نەھاتی چاری دەردی کەی ئەناڵێ ناعیلاج"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی نیگاھی تۆ شیفایی تەندروست و نامیزاج", "poem_description": "", "poem_text": "ئەی نیگاھی تۆ شیفایی تەندروست و نامیزاج\nعالم الله ئینتیزارن تۆ بیاندەیتێ عیلاج\n\n\nشەو بە میوانی دڵ و ماڵی فەقیری خۆش بکەی\nلائیقە دەروێش و پاشا بی، بسێنێ خەرج و باج! \n\n\nبەندەگی دەرگانەکەت چاتر لە ڕوتبەی شاھیە\nبەندە فەرمانن ھەموو سوڵتانی خاوەن تەخت و تاج\n\n\nوا لە دووری تۆ پەرێشانم کە ڕۆحم ھاتە لێو\nتۆ وەرە یا ڕۆحی شیرینم بسێنە یا عیلاج\n\n\nسابیری حەقوێژە گەر خوێنی بڕێژن في المثل\nنەقش ئەکا ڕوویی زەوی مانەندی مەنسووری ھەلاج"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی ھەموو عالەم بە چاوانی نەخۆشت نامیزاج", "poem_description": "", "poem_text": "ئەی ھەموو عالەم بە چاوانی نەخۆشت نامیزاج\nئینتیزارن ئەی مەسیحالەب بیاندەیتێ عیلاج\n\n\nتۆ کە دەرکەوتی مەە و ئەستێرە شەو نووریان نەما\nڕۆژ کە مەیلت بێ لە مەحبووبان ئەسێنی خەرج و باج\n\n\nبۆ غوڵامی تۆ بەنیئادەم ھەموو گەردنکەچن\nجوملە دەروێش تا غەنی تا ساحیبانی تەخت و تاج\n\n\nدەردمەند و موستەمەندم تۆ حەکیمی حازیقی\nتۆ بە ساغم سەرف ئەکەی حەزکەی بە نەقدی بێ ڕەواج\n\n\nتا دەماغی دڵ لە بۆنی جەننەتی حوسنت پڕە\nشاد و سەرمەست و مەجازم بۆتە داوی نامیزاج\n\n\nئەی مەسیحالەب بە چاوی تۆ لە ڕوحم لێوەیە\nتۆ وەرە ڕەحمێکە یا ڕوحم بسێنە یا عیلاج\n\n\nسابیری لەوساوە سورمەی چاوی خاکی ڕێگەتە\nچاوی بینایە بە بەدری حوسنی پاکت لەیلی داج"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نووری جەماڵت جەلابەخشی تەماشایی ڕووح", "poem_description": "", "poem_text": "نووری جەماڵت جەلابەخشی تەماشایی ڕووح\nلێوی شەکەرباری تۆ، زائیقەبەخشایی ڕووح\n\n\nپڕتەوی ڕوخساری تۆ، دیدەیی بیماری تۆ\nمورسیی ئازاری تۆ، مەنشەئی غەوغایی ڕووح\n\n\nعیللەت و ئازاری من، قەلبی برینداری من\nدیدەیی خوونباری من، شاھیدی دەعوایی ڕووح\n\n\nخەلقی خودا ئەی پەری بۆ لەبی تۆ موشتەری\nھەم بە سەمەرقەندی دڵ، ھەم بە بوخارایی ڕووح\n\n\nدڕکی غەمی عەشقی تۆ، وا چەقییە پایی دڵ\nقووەتی نووری نەما، دیدەیی بینایی ڕووح\n\n\nتەرجەمەکەی ئایەتی مەسحەفی ڕووت مەقسەدە\nوەرنە ئیجازەت نییە گوفتنی مەعنایی ڕووح\n\n\nیا بە شەکەرخەندەیێ لەرزی دڵم چارەکە\nیا بە دوو عیننابی لێو، واھیمە شەوتابی ڕووح\n\n\nباسی ڕەنگ و ڕوو نییە، عیللەتی مەجنوونییە\nکاری ئەرەستوو نییە، جەننەتی سەودایی ڕووح\n\n\nسابیر ئەگەر جان و دڵ سەرفی بکەی لائیقە\nبۆ سەنەم و دولبەری ھەمدەم و ھەمتایی ڕووح"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "حەمد ئەکەم بۆ خالیق و پەروەردگاری ئینس و جان", "poem_description": "بۆ گەورەیی یەزدان", "poem_text": "حەمد ئەکەم بۆ خالیق و پەروەردگاری ئینس و جان\nوا بە لوتفی خۆی بە ئێمەی داوە عەقڵ و دین و جان\n\n\nئەو خودا وا تاک و پاک و بێ شەریک و بێ غەمە\nبێ نیاز و ڕازقی ھەشتا ھەزار نەوع عالەمە\n\n\nفەرد و بێ فەرزەند و زەن، ھەم بێ وەزیر و باب و داک\nواحید و بێ جیسم و سوورەت، ھەم لە نەقس و عەیب پاک\n\n\nخەلقی کرد في ستةالايامی ئەرز و ئاسمان\nھەم بە قودرەت ئەو موحەممەد مستەفای بۆ کرد بە جان\n\n\nعالیم و دانا بە ئەحواڵی ھەموو خەلقی جیھان\nزەڕڕەیێ ئەشیا بە بێ ئەو قودرەتی نابێ نیھان! \n\n\nجوملە مەعلوماتی ئەھلی ئاسمان و سەر زەمین\nقەترەیێ ئاوە لە بەحری عیلمی رب العالمين\n\n\nوەرگەڕانی ئاسمان و نووری خورشید و قەمەر\nبۆ بەیانی قودرەتی ئەو شاھیدێکن موعتەبەر\n\n\nتۆ لە حیسسییات و ئاموشۆی نەفەس نابی جودا\nیەعنی چی تێناگەیەی ئاساری ئەسراری خودا\n\n\nئەو خودا وا ئادەمی خاکی و حەوای ئیجاد کرد\nوا بە نووری مستەفا دنیا و عوقبای شاد کرد\n\n\nقودرەتی ئەو بۆ موحەممەد، مانگی چاردەی کرد دوو نیم\nقودرەتی ئەوبوو عەساکەی بوو بە مار مووسای کەلیم\n\n\nقودرەتی ئەو حەزرەتی نووحی لە تۆفان دا نەجات\nبێ ئیرادەی ئەو نەبوو عیسا بە مردووی دا حەیات\n\n\nقودرەتی ئەوبوو سولەیمان عالەمێ تەسخیر ئەکا\nئاگری ئیبڕاھیم بە گوڵزاری جینان تەقدیر ئەکا\n\n\nقودرەتی ئەو یۆسفی کردە قووتی زیندان و بەشەر\nیوونسی کێ کردە قووتی حووت و تاریک و کەدەر؟ \n\n\nقودرەتی ئەو دەست و پەنجەی تۆ قەڵەم نەزدیک ئەکا\nقودرەتی ئەو ڕۆژی مە ڕووناک و شەو تاریک ئەکا\n\n\nئەی فەقیە ئاساری فەزڵی ئەو نەبێ تەسنیفی چی؟ \nئەی حەکیم ئەتواری لوتفی ئەو نەبێ تەعریفی چی؟ \n\n\nقادر و عەدڵ و تەوانا، ھەرچی حەزکا وادەکا\nلوتف و قەھری عالەمی ئاباد و یا ئەفنا دەکا\n\n\nمن ئەبێ چی بم لە فەزڵی بێشوماری دەم بە دەم؟ \nیا بەیانی موعجیزاتی انبياءالله بکەم؟ \n\n\nسابیرم ناقیسترینی بەندەگانی حەزرەتم\nکەمترینی پاسەوانی دەوری نان و نیعمەتم!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە قەستی کوشتنم ئەو شۆخە وا ڕووخساری دا پەرداخ", "poem_description": "", "poem_text": "بە قەستی کوشتنم ئەو شۆخە وا ڕووخساری دا پەرداخ\nبە ناچاری دەکا زاری کەسێ وا دەیدەنە بەر داخ؟ \n\n\nبە غەمزەی چاوی بیماری جگەر زامار و بیمارم\nبە شەو ناڵان و بیدارم بە ڕۆژ خۆراکم ئاخ و داخ\n\n\nگوڵی حوسنی کە بنوێنێ بە عاشق، سەبری نامێنێ\nبولبول ئاسا دەناڵێنێ بە مەحزوونی، لە سەحنی باخ\n\n\nلە چاوی مەستی مەخمووری لە شوعلەی ڕوومەتی سووری\nنیگاداری بکەی ڕەببی لە چاوی پیسی ذي اوساخ\n\n\nئەگەر باوەڕ دەکەی یارم بە نەوعێ زار و بیمارم\nبە شوعلەی ڕوومەتی یارم وەکوو فەرھاد دەچم بۆ شاخ\n\n\nلەبەر ئەو خەسرەوە شیرینە ژینم تاڵە فەرھادی\nکە چونکە ناڵە ناڵم نابییە ناچار ئەچم بۆ شاخ\n\n\nبە بێ ئەو خەسرەوە شیرینە سابیر ژینی لێ تاڵە\nلەبەر ئەو ڕەنجی فەرھادی دەدا دائیم لە کێو و شاخ\n\n\nوجوود ئەو جا عەزیزە تۆ عەزیزی لای عەزیزی بی\nنە ئانکێ باغچەیی شار و دەراو بێخاوەن و چەرداخ\n\n\nمەناڵە سابیری گریانەکەت تەئسیری مەعلوومە\nکە تۆ ھاوار ئەکەی یار خەنجەری موژگان دەکا پەرداخ!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە تاوی ئاگری عەشقی پەری ڕوویێکی قەد بەیداخ", "poem_description": "", "poem_text": "لە تاوی ئاگری عەشقی پەری ڕوویێکی قەد بەیداخ\nخودا ئاگاھە یەک لەحزە نییە جەرگ و دڵم بێ داخ\n\n\nکە زولفی ڕوومەتی پۆشی سەراپا خەڵکی مەجنوونە\nکە دەرخا ڕوویی شیرینی وەکوو فەرھاد دەچن بۆ شاخ\n\n\nبە غەمزەی چاوی بیماری ئەزانن چەند پەرێشانم\nمیسالی باخی بێ خاوەن وە یا بوستانی بێ چەرداخ\n\n\nبە باڵا سەروی بوستانە، بە ڕوخساری گوڵستانە\nبە شەو ساقییی مەستانە، بە ڕۆژ بێ مەسکەن و سۆراخ\n\n\nبە غەمزەی چاوی سەححاری مەلەک ڕەقس و سامایانە\nلە شەوقی حوسنی شیرینی بەشەر کەوتوونە شاخ و داخ\n\n\nگوڵی حوسنی کە بنوێنێ بەشەر ئارامی نامێنێ\nوەکوو بولبول ئەناڵێنێ لە شار و دەشت و باخ و شاخ\n\n\nنیشانم دەن ئەگەر دیتان، نیشانێکە لە مەردیتان\nکە چونکە ھیچ کەسێ نەیدیوە قەت ئینسانی وا گوستاخ\n\n\nچ حاسڵ سابیری ھاوار ئەکەی، قاتیل لە دەس دەرچوو\nھەتا ڕۆژی قیامەت قاتڵت پێناکرێ سۆراخ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "گرفتارم بە داوی زولفی شێرینێکی قەد بەیداخ", "poem_description": "", "poem_text": "گرفتارم بە داوی زولفی شێرینێکی قەد بەیداخ\nبە تەقدیری خودا نابێ دڵی دێوانە قەت بێ داخ\n\n\nلەکن دەرکەوتنی لەیلا دەم و دەس شێت و مەجنوونم\nلەکن ون بوونی ئەو شیرینە فەرھادم لە کێو و شاخ\n\n\nدەبینی ڕەنگی زەردم بۆچ دەپرسی حاڵی دەردی من\nکە بێ شەوقم میسالی دالییەی بێ خاوەن و چەرداخ\n\n\nنەخۆشی سەرسەری سابیر مەگەر چا بێتەوە ڕۆژێ\nکە تۆ پێیێ بنێیە سەر سەری کوتتابی ئۆف و ئاخ!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "خوا کە خەلقی کرد حەبیبی خۆی لە نووری زاتی پاک", "poem_description": "ستایشی پێغەمبەر", "poem_text": "خوا کە خەلقی کرد حەبیبی خۆی لە نووری زاتی پاک\nئەو زەمانی ھیچ نەبوو لا آدم و لا ماء و خاک\n\n\nعالەمی کردە جەسەد، نووری حەبیبی کردە ڕووح\nبۆیە ھەروا ماوە ناخنکێ بە سەد تووفانی نووح\n\n\nخوا بە قورئانی موبین، ئەفزاڵی ئەو ئیسبات ئەکات\nکافیە شەققولقەمەر، میعراج و باقی موعجیزات\n\n\nئایەتی ما ينطق عن الهوىٰ سابیر چییە؟ \nھەرچی پێغەمبەر ئەڵێ بێ شک کەلامی ڕەبییە!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەو کەسە وا زولفی خۆی و عومری ئێمەی دا بە باد", "poem_description": "", "poem_text": "ئەو کەسە وا زولفی خۆی و عومری ئێمەی دا بە باد\nھاتەوە خزمینە با ئێمەش بخوێنین ان يكاد\n\n\nلەرزی پیری نایەڵێ دەستم عەسا بگرێ، زەمان\nنایە دەستم کلکی ڕەشمەی ئەسپە سەرکێشی موراد\n\n\nشكراً لله ھەرچی مەقسوودی دڵم بوو ھاتەجێ\nچاو و دڵ ھەردوو بەرەو ڕووی یارە ڕووناکە و گوشاد\n\n\nمن کە چاوم کەوتە یاری بەختیار ئەوسا وتم: \nکامە کامەم پێ دەکا دونیا خودا ھاوار و داد\n\n\nچاک و دونیا ھەردوو خاتریان لە حەق یەک چا نییە\nبۆنی گوڵ ئازارە بۆ قالۆنچە ئەی مەردی جەواد\n\n\nبا لەمەولا عومری ڕابوردوو قەزا گێڕینەوە\nڕوو لە مەولا کەین و ھەم بگرینەوە ڕێگەی ڕەشاد\n\n\nسەربڕینی نەفسی ئەممارە جیھادی ئەکبەرە\nشێرە تەقوا، نەفسە ڕێوی سابیری ڕۆژی جیھاد"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا بە کەی قوربان لە دووریی تۆ بکەم فەریاد و داد", "poem_description": "", "poem_text": "تا بە کەی قوربان لە دووریی تۆ بکەم فەریاد و داد؟ \nتەن نەخۆش و بێ حەکیم و دڵ حەزین و ناموراد\n\n\nیا خودا ئەم دەردە بێ دەرمانە تووشی کەس نەبێ\nدوشمنانیشم نەکەی وا موبتەلا ربُ العِباد\n\n\nدەردەدار و بێ دەوا، خۆم تابیعی نەفس و ھەوا خۆم\nموستەحەققم بێ کەوا، خۆم کردە جەوتی بەد نەژاد\n\n\nچوو بەزایە گەنجی عومرم، لەم مەراقە چاکە بمرم\nڕۆژ ئەڵێی سەرخۆشی خەمرم، شەو لە خەودا وەک جەماد\n\n\nئاخ لەدەس نەفسی لەئیمە تابیعی دێوی ڕەجیمە\nلائیقی ناری جەحیمە تابیعی فیسق و فەساد\n\n\nنەفسی ئەممارە ھەمیشە خواردنی لێ بۆتە پیشە\nپێم ئەڵێی قەت دامەنیشە بۆم پەیاکە نان و زاد\n\n\nبۆم پەیاکە چای و شەکرە، ماڵی زەید و عەمر و بەکرە\nھێندە حەییال و بە مەکرە، ئابڕوومی دا بە باد\n\n\nچاو قبووڵیم بۆ پەیاکە تەرکی ئیمان و حەیاکە\nڕوو لە جەردەی پادشاکە بێنە ھەرچی باد باد! \n\n\nبێنە قاورمە بەچەوری، پڕ پیاز و پڕ بە دەوری\nنانی گەنم بێ لە دەوری، گەرم و نەرم و بێ ڕەماد\n\n\nماڵ و عومرم چوو بەزایە، باعیسی نەفس و ھەوایە\nیاخودا سا پایە پایە بێمەوە سەر ڕێی ڕەشاد\n\n\nسابیری پیری و فەقیری گەرچی نەقسن بۆ موجاھید\nبۆ شکاری نەفسی ڕێوی جووتە شێرن بۆ جەھاد!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عەندەلیبی دڵ کە چاوی کەوتە غونچەی بامیداد", "poem_description": "", "poem_text": "عەندەلیبی دڵ کە چاوی کەوتە غونچەی بامیداد\nدائیمەن وێردی زوبانی بۆتە ئایەی ان يكاد\n\n\nلەرزی پیری عوودی سیواکی لە دەس بەردامەوە\nتازە چەرخی بێ وەفا بۆم زین ئەکا ئەسپی موراد\n\n\nنامورادی پیری کردم موختەسەر لێم ناگەڕێ\nکامەکامەم پێ دەکا دونیا خودا ھاوار و داد\n\n\nعومری گەنجیمان بە غوسسە و نامورادی بردەسەر\nوا لە پیری ھاتەدەس سەرڕشتەیی کار و موراد\n\n\nباوەکوژمان کردە باب و باوەژنمان کردە داک\nگەنجی عومر و حاسیلاتی ڕەنجی خۆمان دا بە باد\n\n\nیا ئیلاھی، خۆشەویستم ماری نەفسی نەیگەزی\nچونکە تریاکی نییە ئەو زەھرە تا يوم التناد\n\n\nکردەوەی ناپوختە گشتی بۆ تەعامی پوختەیە\nڕۆژ ژیانت خوویی حەیوان، شەو بە خەوتن وەک جەماد\n\n\nزیکر و فیکری ئەھلی دونیا نان و ئاشە سابیری\nیەعنی چی؟ خۆ دوشمنیشیانە لە ئەسڵا نان و زاد\n\n\nلەم نەخۆشی بێ دەوایە، دادڕەس سابیر خودایە\nھیممەتێکە پایە پایە، بێمەوە سەر ڕێی ڕەشاد\n\n\nسابیری عومرت بە زایع دا ئیتر وریابەوە\nعومری ڕابردوو قەزاکە بێرە سەر ڕێگەی ڕەشاد\n\n\nسابیری دنیا لە تۆ بێزارە ئەمما مەیلی تۆ\nھەر لەسەر ئەو ماوە بۆیە ناگرێ ڕێگەی ڕەشاد"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نامیزاج و بێ دەوا خۆم دڵحەزین و ناموراد", "poem_description": "", "poem_text": "نامیزاج و بێ دەوا خۆم، دڵحەزین و ناموراد\nتابیعی نەفس و ھەوا خۆم گەنجی عومرم دا بە باد\n\n\nغافڵ و غەرقی گوناھم، عاسی و نامە سیاھم\nڕووڕەشی دیوانی شاھم، عاجیزی یەومولتەناد\n\n\nگورگی نەفسم خستە ناو ئەغنامی عومری خۆمەوە\nڕەنجەڕۆ خۆم وا بەجارێ عومری گەنجیم دا بە باد\n\n\nمووشی نەفس و گەنمی ئەعمال و کوردی دۆنەدیو\nعارەب و حەڵوادز و جەردە و خەراپیی و فەساد\n\n\nنەفسی بەدخوو دائیمەن ھەر پێت ئەڵێ بێنە و بخۆ\nچەور و شیرین و تورش، ئەنواعی ئاش و نان و زاد\n\n\nنە لە قەھری حەق بترسە نە لە گورز و شەق بپرسە\nمن نەوا بمرم لە برسا، عەیبە بۆ مەردی جەواد\n\n\nیاخودا دینم قەوی کەی، نەفس نابوود و نەوی کەی\nنەفس وەک مێشوولە وا بێتاعەتم مانەندی باد\n\n\nسابیری نەفسی خەبیس و دزدەستەکی شەیتانی پیس\nڕێوییە گەر تۆ بە شیری صوم بۆی دێیە جیھاد\n\n\nشیری پیری بەردە بۆ سەر نەفسی ڕێوی سابیری\nگەر تۆ سەییادی بزانە ھەم شیکار و ھەم جیھاد!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جەژن و شادیمانە ئەمشەو ھاتەوە یاری لەزیز", "poem_description": "", "poem_text": "جەژن و شادیمانە ئەمشەو ھاتەوە یاری لەزیز\nزیرەک و شیرین زوبان و ماھی ڕوخساری لەزیز\n\n\nتا بڵێی خوڵقی حەسەن، نازک بەدەن، نادر دەھەن\nنیمنیگاھی نازی چاوی مەست و بیماری لەزیز\n\n\nسوورەتی گوڵ، فێنکی دڵ، چاوی کاڵ و لێوی ئاڵ\nگیانی سەرتاپا بلوور و مەیل و ڕەفتاری لەزیز\n\n\nچاوی بیماری، حەکیمی حازقی دەرد و مەرەز\nھاتن و تەشخیس و فکر و حوبب و ئازاری لەزیز\n\n\nناکەسم سەردانەنێم بۆ بەردەبازی ڕێگەکەی\nیا نەکەم ڕۆحم فیدای یاری وەفاداری لەزیز\n\n\nھاتە باڵینم تەبیبە، تێگەیی دەرد و دەوام\nخوا دەوامی دا، دەوامی دا بە گوفتاری لەزیز\n\n\nدەستی نایە سەردڵم فیلفەور ئازارم نەما\nھیچ کەسێ نەیدیوە بەم دەستوورە دڵداری لەزیز\n\n\nسابیری جەژنت موبارەک بێ حەکیمت ھاتەسەر\nحبذا بوس و کەنار و یار و شەوگاری لەزیز\n\n\nسابیرا شوکرانە ببژێرە لەسەر ئەم نیعمەتە\nبەڵکوو تا ماوی بمێنێ لەززەتی یاری لەزیز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یاری کەس نابێ بە یارم حبذا یاری لەزیز", "poem_description": "", "poem_text": "یاری کەس نابێ بە یارم حبذا یاری لەزیز\nغیبتەبەخشای حۆریانە ڕەنگ و ڕوخساری لەزیز\n\n\nدولبەری عیشوەفرۆش و میھرەبان و دڵفەریب\nغەمزە و ناز و ئیشارە و چاوی بیماری لەزیز\n\n\nگوڵعوزارە قامەتی شمشادە ئەندامی بلوور\nدست و پەنجەی نازک و کردار و ڕەفتاری لەزیز\n\n\nتەلعەتی دارالشفایە چاوی بیماری حەکیم\nحەببی ئەمساڵیشی وەک مەعجوونەکەی پاری لەزیز\n\n\nنیوەشەو بوو، چاو لەخەو بوو، لەب بە تەرم و تارەوە\nحبذا تۆران و عاجزبوون و ئازاری لەزیز\n\n\nگوڵشەنی حوسنی شیفابەخشی نەخۆشی بێ دەوا\nئەی خودا حیفزی بکەی یاری وەفاداری لەزیز\n\n\nسابیری خۆشی لەخۆت ئەمشەو حەکیمت ھاتەسەر\nسەر لەبەر پێی دابنێ ئەتوار و ئەفکاری لەزیز\n\n\nسابیری وەسڵ و فیراق و جەور و لوتف و خار و گوڵ\nتۆ ھەمووی یەکسان بزانە جەور و ئازاری لەزیز!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بیحەمدیللا بە نووری تەلعەتی یار", "poem_description": "", "poem_text": "بیحەمدیللا بە نووری تەلعەتی یار\nکە ڕوون و شادە چاو و دڵ بە یەکجار\n\n\nبە حەملەی عەشقی جانان ماسوى الله\nلە شاری دڵ نەما لا ريب ديار\n\n\nنەسیمی جەننەتی حوسنی دڵارام\nکە پەیدا بوو بڵێ چی میشکی تاتار\n\n\nئەگەر ڕۆژێ بنووسم سەد سەحیفە\nھەتا ڕۆژی قیامەت وەسفی دڵدار\n\n\nتەواو نابێ وەلی با موختەسەر بێ\nڕەوشتی چاک و پاکە کەتمی ئەسرار\n\n\nقسەی بێ سەرفە ناکەم باوەڕت بێ\nبە پارەی قەڵبەوە ناچم بۆ بازاڕ\n\n\nنکووکاری لە بەدکاران مەحاڵە\nبەدی ناکاتە خوو مەردی نکووکار\n\n\nدەمێکە سابیری ھەر چاوەڕێ بوو\nشەوێ بیستی خشەی داوێنەکەی یار"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا بخوێنێ چاوی بازت ئایەتی این المفر", "poem_description": "", "poem_text": "تا بخوێنێ چاوی بازت ئایەتی اين المفر\nکۆتری دڵ لای نەما وەڵڵا حەیاتی موستەقەڕ\n\n\nتۆ لە سوورەی زولزیلەت تێفکرە من يعمل چیە\nبۆچی ئازارم ئەدەی؟ سووچم نییە میسقالە زەڕ\n\n\nڕۆژ و شەو خورشید و مەە لاف و گەزافی زۆر ئەکەن\nفەرموو فەرموو با بکەن ھەریەک بە لایەک کەڕڕ و فەڕ\n\n\nخۆ ئەزانی وا ھەژارم، دەستەڵاتیشم نییە\nپێم بڵێ وەجھی چییە چاوت ئەکا ئیعلانی شەڕ؟ \n\n\nتا ڕمووزی مەسحەفی حوسنی لە عالەم بوو عەیان\nئەھلی دونیا جوملە مەجڕووڕن بەوی، ئەو حەرفی جەڕ\n\n\nتۆ کە دەرکەوتی ئەزانی چی بە سەردی مەردومان\nخۆرھەڵات تێفکرە حاڵی شەونم و میسقاڵە زەڕ\n\n\nخۆت ئەزانی بێ گوناھ ئازاری خەڵکی چا نییە\nپێم بڵێ ئەی تۆ لەسەر چی وا لەگەڵ من دێیتە شەڕ؟ \n\n\nئەی بە نووری حوسنی پاکت شەرق و غەرب و بەحر و بەڕ\nڕوون و داگیرساوە ئەرز و ئاسمان و وشک و تەڕ\n\n\nبازی چاوت پووری دڵمی دی وتی: اين المفر\nلێی جودا بوو پووری بێچارە حەیاتی موستەقەڕ\n\n\nئەی لەبەر ئەو جووتە چاوی مەست و بیمارەت مرم\nقاتیلانی بێ دڵان و مائیلانی شوور و شەڕ\n\n\nگەر ڕمووزی مەسحەفی حوسنت تەواوی تێبگا\nعالمی عالەم ھەموو مەجروور ئەکا وەک حەرفی جەڕ\n\n\nئەی کەوان ئەبرۆ لەبەر چی تیرەبارانم ئەکەی؟ \nچاوی تۆ خۆش سابیری نەیما حەیاتی موستەقەڕ\n\n\nليس للانسان الا ما سعىٰ ئەمما چ سوود\nدولبەرم شابازە سابیر کۆترەکەی بێ باڵ و پەڕ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تەعالەڵڵا بە نووری تەلعەتی یار", "poem_description": "", "poem_text": "تەعالەڵڵا بە نووری تەلعەتی یار\nمونەووەر بوو بەجارێ چەرخی دەووار\n\n\nبە حەملەی عەشقی یار ئەغیار دەرچوو\nلە شاری دڵ نەما بێگانە دەییار\n\n\nکە شادی یاری شیرین ھاتە بازاڕ\nغەمی فەرھاد کێوی بوو بەیەکجار\n\n\nخەرابەی دڵ کرایە بەیتی مەعموور\nچ حاجەت ئیلتیجاکردن بە میعمار؟ \n\n\nفەرەح خورشید و غەم مانەندی سێبەر\nکە ئەم ھەڵھات و ئەو ڕووی کردە دیوار\n\n\nئیتر خۆشخوانە دائیم بولبولی ڕووح\nلە دەشتی دڵ کە بۆتە عەینی گوڵزار\n\n\nلە جێگایێ کە بەحسی عەشقی یارە\nچ یارایێکە ئاموشۆیی ئەغیار\n\n\nنەسیمی زولفی عەنبەربۆیی یارم\nخەجاڵەتبار دەکا سەد میشکی تاتار\n\n\nئەگەرچی سەدھەزار دەفتەر بنووسم\nلە وەسفی یار کەمە بۆ عوشری میعشار\n\n\nدەمێکە سابیری ھەر چاوەڕێی بوو\nگەیشتە عەینی مەقسەد ئاخری کار!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چاوی بازی تا بخوێنێ ئایەتی ئەینەلمەفەڕ", "poem_description": "", "poem_text": "چاوی بازی تا بخوێنێ ئایەتی أين المفر\nجان و دڵ بێ فەڕ ئەبن وەک کۆترەکەی بێ باڵ و پەڕ\n\n\nخۆت ئەزانی بەندەیێکم بێگوناھ و دەستەڵات\nیانی چی چاو و برۆت دائیم لەگەڵ من دێنە شەڕ؟ \n\n\nتا بە نووری حوسنی تۆ ڕووناکە ئەرز و ئاسمان\nھەر وەکوو تۆفان نەما فەرقی مەیانی بەحر و بەڕ\n\n\nتۆ لە سوورەی زولزیلەت تێفکرە ئازارم مەدە\nخەیر و شەڕ ئیفشا دەبێ، سووچم نییە میسقالە زەڕ\n\n\nمن لە شمشێری برۆ و لێوگەزتنت باکم نییە\nشێتی سوورەت ھیچی تێناگا لە مەعنای نەفع و زەڕ\n\n\nليس للانسان و الا ما سعىٰ سابیر وەرە\nھیممەتێکە گەرچی بوویە کۆترەکەی بێ باڵ و پەڕ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئازار و عەزابم مەدە ئەی یاری شەکەر ڕاز", "poem_description": "", "poem_text": "ئازار و عەزابم مەدە ئەی یاری شەکەر ڕاز\nتا چند عتاب و گله از ما کنی از ناز\n\n\nخۆت تووڕە مەکە سووچ و گوناھم نییە بەخوا\nزشت است که با بی گنهان معرکه آغاز\n\n\nئەم جووتە برۆت داوە بەیەک چیم دەسەڵاتە؟ \nآن کیست کدام است که با شه کند انباز؟ \n\n\nدوختوری برۆت دێنییە سەر چاوی نەخۆشت\nزانست همه خلق به جان در زده آواز\n\n\nلێو بۆچ ئەگەزی؟ یانی کە زاری مەکە سابیر\nچشم تو به من گفت شب و روز به پرواز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی پڕتەوی حوسنت کە دەکا دیدە جەلاساز", "poem_description": "", "poem_text": "ئەی پڕتەوی حوسنت کە دەکا دیدە جەلاساز\nمایەی تەرەبی عاشقی شەیدا و نەزەرباز\n\n\nوەجھی چییە ئەو دیدەیی فەتتانە بە ئیما\nھەر لەحزە دەکا سەد گلەیی و عەربەدە ئاغاز\n\n\nبڕوانە سەما تا بە سەمەک عولوی و سوفلا\nمەجمووعی لە دەرگاھی تۆ پابووس و سەرئەنداز\n\n\nتێفکرە کە وەستاوە لە ئەتراف بە ملیۆن\nکورد و عەرەب و ڕووم و عەجەم ساکنی شیراز\n\n\nبیمار و بریندار و زەدەی چاو و برۆتن\nبێچارە و بێ پارە و بێ ھەمدەم و ھەمڕاز\n\n\nتۆ دولبەری نازوک بەدەنی شۆخی شەکەر ڕاز\nحوسنت کە جەلابەخشە لەبۆ چاوی نەزەرباز\n\n\nچاوت کە دەکا ھەردەمە سەد غەمزە و ئاغاز\nلێوت کە بە مانەندی مەسیحایە بە ئیعجاز\n\n\nسابیر لەگەڵ ئەم جەمعە پەرێشانە ھەمیشە\nدیوانه لرن دفتری اسمنده اننیاز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا نوع بشر در دو جھان چشم کند باز", "poem_description": "", "poem_text": "تا نوع بشر در دو جهان چشم کند باز\nنەیدیوە کەسێ شانی تۆ چون لایقی مومتاز\n\n\nتا شمس و قمر بر فلک چرخ دوار است\nچاوت بە مەسەل قاتیلە بۆ ڕەند و نەزەرباز\n\n\nتا هست به دوران تو معلول و مریضی\nئەنفاسی تۆ مانەندی مەسیحایە بە ئیعجاز\n\n\nتا دیر مغان است پر از زمزمه عشق\nپەروانەیە بۆ شەمعی ڕوخت عاشقی جانباز\n\n\nپیش نظرش سرمه کدامست کسی را؟ \nکەش خاکی ڕەھەت دیدەی ئەو کردە جەلاساز\n\n\nتا ماضی حال است دگر مستقبل نیز\nنامد به جهان همچو تویی محرم و دمساز\n\n\nاز غنچهٔ گلزار لبت موهبتی کن\nتا بلبل بی چاره دل لابه کند باز\n\n\nوەجھی چییە ئەو دیدەیی غەزبانە بە ئیما\nھەر لەحزە دەکا ناز و عیتاب و گلە ئاغاز\n\n\nشەو ڕۆژە، غەمم شادییە، زیندان جینانە\nلەوساوە کە یادت بووەتە مونیس و ھەمڕاز\n\n\nسابیر نەزەرت باز و قسەت شازە وەلاکین\nچاو و دەمی خۆت بگرە لەبەر دیدەیی غەمماز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە سەفەر ھاتەوە سەرپۆشی لە ڕووی کردەوە باز", "poem_description": "", "poem_text": "لە سەفەر ھاتەوە، سەرپۆشی لە ڕووی کردەوە باز\nقەمەری تەلعەتی دەرکەوت و دڵم بوردەوە باز\n\n\nبە سەلامی، دڵی ئاتەشکەدە تەسکینی ھات\nبە کەلامی، جگەری ڕیشمی چا کردەوە باز\n\n\nئەمە جێی سەجدەیی شوکرانە و سەر دانانە\nکە خودا مەرحەمەتی کرد و گەیشتم بە مراز\n\n\nزەھەب و فیززەیی جان دەرچوو لە بۆتەی ھیجران\nنییەتی ترس و غەمی دەست و دەمی مزگەر و گاز\n\n\nدڵ و جان گەرچی لە دەرد و غەمی دووری دوورن\nھیچ فەرقی نییە کەوتوونەوە بەر غەمزە و ناز\n\n\nبە خودا ھەر غەم و ئازارە چ دوور و چ نزیک\nھەردوو ھەر قاتڵی دوڕڕاجە چ شاھین و چ باز\n\n\nوەکوو دونیا غەم و ئازارە چ بوون و چ نەبوون\nمار ھەر ماری زەھردارە چ کۆتا و چ دراز\n\n\nفەرەح و ڕاحەتی تێدا نییە دونیا بە خودا\nبە مەفادی خەبەری سەییدی ساحیب ئیعجاز\n\n\nلەتە نان و قومە ئاوی کە بە ھەر کەس دابێ\nبە یەقین نانەکە زەھراوییە ئاوی کولە گاز\n\n\nبە زگی مادەری دونیا دز و جەردەی ھێنا\nنە لە عەللامە ئەپرسن نە لە حوججاجی حیجاز\n\n\nبەخەبەر ھاتم و زوو سەجدەیی شوکرم ھێنا\nکە ھەموو زامی دڵم خۆش بووەوە کۆنە و تاز\n\n\nغەرەزت یارە دیارە مەکە ھاوار و فیغان\nغەرەزت ماڵە بماڵە بە عەبا جێگە نەماز\n\n\nبە خودا زەحمەتە دەروێش قەبووڵ بێت و نوێژ\nکە لەبەر چاو و قبووڵی ئەکەی ئەم سەجدە دراز\n\n\nسابیری مادەر و فەرزەند، ھەموو باوەکوژن\nعەجەبا باوەکوژت کردووەتە مەحرەمی ڕاز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یا اله العالمین و پادشاھی بێ نیاز", "poem_description": "", "poem_text": "يا اله العالمين و پادشاھی بێ نیاز\nڕەستەگارم کەی لە داوی نەفسی پیس و حیلەباز\n\n\nدین و ئیمانی بە دینار و درەم دا سەربەسەر\nئابڕووی بردم لەبەر دەرگاھی پەتریق و پەپاز\n\n\nقەسد ئەکا مەغزی سەرم دەرکا وەکوو ماری زەحاک\nلامل و چەرمی پەناگوێمی ھەموو پچڕی بە گاز\n\n\nگاھێ تێرە مەزھەبی نەمروود و فیرعەونی ھەیە\nگاھێ برسی، مەشڕەبی دوڕڕەندە وەک گورگ و بەراز\n\n\nقازییە فتوا دەدا ئەملاکی ئەیتامی عیراق\nموفتییە بۆ غارەتی ئەموالی حوججاجی حیجاز\n\n\nتا بڵێی غەددارە بێ شەرم و ویقار و بێ وەفا\nموختەسەر خۆشە قسەی ناسازە گوفتاری دراز\n\n\nتا وەکوو بەرخی دەساژۆ نانی شوانی نەفس ئەخۆی\nسەد بەڵا بۆ تۆ لە پارێزایە وەک گورگ و بەراز\n\n\nتا بە گیانی جووجەڵەی پیرێژنان کۆلارە بی\nھەر ئەسیری نەگبەتی وەک کۆتری ژێر چنگی باز\n\n\nتۆ کە خزمەتکاری نەفسی حیزی ئازاییت نەما\nلافی مەردی لێمەدە پوورێ بە خشڵ و چەک مەناز\n\n\nئەی درێغا پیاوی ئازا وا لە دونیادا نەما\nتەکیە چۆڵ و پڕ لە ئەولادی ئەوان ئۆتێل پەڵاز\n\n\nداخەکەم بۆ موئمینی ساغ و سەلیم و بێ ڕیا\nزۆر کەمە دەس ناکەوێ لەم وەختەدا ئیللا بە شاز\n\n\nسابیری تەنپەروەری تاکەی؟ ئەجەل نەزدیکە لێت\nتووشەیێ پەیداکە ئەی بێچارە بۆ ڕێگای دراز\n\n\nسابیری تاکەی مەراقی مەتعەمولغازی دەکەی؟ \nعارف يكفيك، ئەگەر مەیلت حەقیقەت یا مەجاز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی تەبیب ئەی مەحرەمی ڕاز و مەسیح ئاسا نەفەس", "poem_description": "", "poem_text": "ئەی تەبیب ئەی مەحرەمی ڕاز و مەسیح ئاسا نەفەس\nتۆ وەرە سەیری کە، ئیحسانە، عیلاجم چوو لە دەس\n\n\nگوڵشەنی حوسنت بپارێزە لە ئاھی پایزم\nمومکینە فەسڵی زمستان خۆشە شەمع و شەوچەرەس\n\n\nتۆ کە سوڵتانی بپرسە حاڵی مەزڵوومان چییە؟ \nوا کە وەستاون لە دەورت موشتەکا و مولتەمەس\n\n\nئەی تۆ لوقمانی حەکیم و من نەخۆش و بێ ھەوس\nبۆ خودا چارت نەکردم وا عیلاجم چوو لە دەس\n\n\nڕۆژی شینم دێیە سەر قەبرم ئەڕێژی ئەشکی سوور\nفائیدەی چی کێلی قەبرم تەڕ بکەی یا خار و خەس\n\n\nبولبولی دڵ بۆ تەماشایێکی باغی ڕووت ئەوا\nنەوعە کردارێ ئەکا ھەر وەختە بشکێنێ قەفەس\n\n\nدەستی ئاھم تا بگاتە دامەنی ڕووی زەحمەتە\nسا خودایە تۆ بکەی کارێ کە بیھێنێتە دەس\n\n\nخوانەکا بەو ڕۆژە ئەو چاوانە وەرگێڕی ئەتۆ\nگشت موسوڵمان وەرگەڕێن و دین لەبن بێنێ ھەرەس\n\n\nسابیری ڕۆژ و شەوی خۆشی لە عومری خۆی نەدی\nبەزمی ڕۆژی ناڵەناڵ و ئەشکی چاوی شەوچەرەس\n\n\nسابیری دونیاپەرەستی و نەوجەوانی تابەکەی؟ \nغافڵی تا کێوی عومرت ناگەھان دێنێ ھەرەس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی مەسیحا لەب بە چاوانی نەخۆشت یەک نەفەس", "poem_description": "", "poem_text": "ئەی مەسیحا لەب بە چاوانی نەخۆشت یەک نەفەس\nمەرحەمەت کە وا پەرێشانم عیلاجم چوو لە دەس\n\n\nیارەکەم مەیلی ڕەفیقی ناکەس و ئەغیار ئەکا\nئەی درێغا ئارەزوو ناکا ببێتە یاری کەس\n\n\nدائیمەن کونجی دەروونم پڕ لە خاری بێ گوڵە\nقەت بە دەستی خۆمەوە نەمدی گوڵی بێ خار و خەس\n\n\nبۆ جەفاکاری ھەمیشە خۆی موھەییا کردووە\nبۆ بەجێھێنانی وەعدە موتڵەقا ناکا ھەوەس\n\n\nخۆت ئەزانی خۆ دەساژۆ، بەستنی پێ، ناتەوێ\nبۆ مریشک و جووجەڵە نەججاڕ ناتاشێ قەفەس\n\n\nخۆ لە بەدبەختی شەو و ڕۆژێکی خۆشیمان نەدیت\nڕۆژ گریانە بە شەو شینە لەباتی شەوچەرەس\n\n\nکاروان دەرچوو لە شار و سابیری تۆ خەوتبووی\nوا دەزانم گوێت گرانە نابیسی دەنگی جەرەس\n\n\nبێ بەڵابی حەز لە یاری و کۆمەڵی ئەغیار ئەکەی\nبۆ گرووھی خۆشەویستیت جارێکی ناکەی ھەوەس\n\n\nسابیری تەعمیری نەخشی خانوو و مانوو تابەکەی؟ \nکێوی عومر و دین ئەوا ھەردوو کە ھێنایان ھەرەس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی مەسیحالەب بە چاوی تۆ عیلاجم چوو لە دەس", "poem_description": "", "poem_text": "ئەی مەسیحالەب بە چاوی تۆ عیلاجم چوو لە دەس\nبۆ خودا ڕۆژێ نەھاتیتە سەرینم یەک نەفەس\n\n\nمن کە مردم دێیە سەر قەبر و جەنازەم شین ئەکەی\nفائیدەی چی ئاوڕشێنی خاک و خوڵ و خار و خەس\n\n\nبولبولی دڵ بۆ گوڵی ڕوخسارەکەت ئەی غونچەلەب\nشیوەن و زاری دەکا ھەروەختە بشکێنێ قەفەس\n\n\nحەز لە یاری و تێکەڵی ئەغیار ئەکەی وەجھی چییە؟ \nدەفعەیێ بۆ جانبی یارانی خۆت ناکەی ھەوەس\n\n\nکۆمەڵی بێگانە دائیم مەستی عەیش و عوشرەتن\nدوور لە تۆ بۆ ئێمە ھەر شینە لە جێگەی شەوچەرەس\n\n\nدەستی من کۆتاھ و خورما بەرز و باڵای ئەی خودا\nتۆ سەبەبسازی بکەی ڕۆژێ کە خورما بێتە دەس\n\n\nسابیری تۆفانی چاوی پڕ بە عالەم مەوج ئەدا\nزۆر نەماوە کێوی عومری دوور لە تۆ بێنێ ھەرەس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چاوەکەم سەیری کە با خورشیدی حوسنت یەک نەفەس", "poem_description": "", "poem_text": "چاوەکەم سەیری کە با خورشیدی حوسنت یەک نەفەس\nدەرکەوێ بۆ عاشقی ڕووت و فەقیری بێ ھەوەس\n\n\nبۆ گوڵی گوڵزاری حوسنت بولبولی دڵ دائیمەن\nموزتەریب حاڵ و نەخۆشە وەختە بشکێنێ قەفەس\n\n\nبۆ بریندارانی چاوت مەرھەمی لوتفت نییە\nگەرچی وەستاون لە دەورت موشتەکا و مولتەمەس\n\n\nبۆ تەماشاکردنت جانا کە ڕۆحم ھاتە لێو\nئەی سەنەم ڕۆژێ بفەرموو ئەم شەوی ھیجرانە بەس\n\n\nتەرکی عەشقت ناکرێ تەفرەم مەدە بێھوودەیە\nتا لە دونیادا شەکەر بێ دەوری ئەو دەگرێ مەگەس\n\n\nچاوەکەت غەزبانە فەرموو ڕۆحەکەم با پێت بڵێم\nواز لە ھەنگوین نایەنێ بێ حاسڵە پاسی مەگەس\n\n\nسابیری دەرمانی چاوت تۆزی ڕێگەی دولبەرە\nجانفیداکارانە ڕۆژێ دامەنی بگرە بە دەس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی شاھ تەماشا کە لە دەرگاھی تۆ دەروێش", "poem_description": "", "poem_text": "ئەی شاھ تەماشا کە لە دەرگاھی تۆ دەروێش\nکەوتوونە ھەموو بێ خەبەر و عاجیز و دڵڕێش\n\n\nبۆ خاتری ئەو شەوکەت و شۆخیتە کە عالەم\nھاتوونەتە خزمەت قەدەمت جوملە کەم و بێش\n\n\nبێ بەرگ و نەوا موستەحەق و واجب الاحسان\nھەریەک لە وڵاتێکەوە ھاتوونە کەمەندکێش\n\n\nھەر ڕۆح و دڵە بیکەمە قوربانی بەری پێت\nبێجگە لەمە ھیچم نیە خۆ بیکەمە پێشکێش\n\n\nلەم حوسنە زەکاتی بە مەساکین و فەقیران\nئیعتا کە بە کوێرایی ڕەقیبانی بەدئەندێش\n\n\nبێ جەژنی ویسالت بە خودا نەبووە و نابێ\nئازاری دڵ و زامی جیگەر ساکین و ساڕێش\n\n\nخاکی قەدەمت تا نەکەمە سوورمەیی چاوم\nدڵ سەبر و قەراری نییە وەڵڵاھی کەم و بێش\n\n\nمێروولە ھەموو تالیبی خەرمانی فەلاحن\nلابود لەکن بوونی عەسەل حازر ئەبێ مێش\n\n\nسووتاندمی لەولاشەوە یارم ئەگەزێ لێو\nیەعنی کە مەناڵێنە لەبەر دەرد و غەم و ڕێش\n\n\nمن سائیل و موحتاجم و تۆش شاھ و ئەمیری\nخێرێکە بە تەقلیدی ئیمامانی لەمەوپێش\n\n\nیەعنی قەدەمێ بێنە سەرینم کە نەخۆشم\nئیحسانە برینی جگەر و دڵ بکە سارێش\n\n\nجانا وەرە با جەژنی ویسالی تۆ ببینم\nشادم کە نەجاتم دە لە دەستی ئەلەم و ئێش\n\n\nتا زولفی سیاھی تۆ پەناھی دڵی من بێ\nباکم نییە بێ شوبھە لە سەد ئەژدەری پڕ نێش\n\n\nھەرکەس وەکوو سابیر کە زەدەی دەستی پەری بێ\nمەجنوونە، جگەرخوونە، دڵ توونە، جەفاکێش\n\n\nفەرموو بە دڵ و جانەوە ئامادەیە سابیر\nجانا بە خودا بێجگە لەمە نیمە کەم و بێش\n\n\nسابیر تۆ ئەگەر عاشقی لەم دەردە مەناڵە\nئەو شۆخە جەفاپیشەیە تۆ دەرد و جەفاکێش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تۆ بیت و خودا ئەی بوتی سوورەت گوڵ و دڵگەش", "poem_description": "", "poem_text": "تۆ بیت و خودا ئەی بوتی سوورەت گوڵ و دڵگەش\nبەندی جگەر و دڵ مەبڕە، مەیخەرە ئاتەش\n\n\nبەو قەوسی برۆ و چاوی گەش و زولفی سیاھت\nزامارم و بیمار و پەرێشان و موشەووەش\n\n\nھاتوومە لەبۆ حیسسە زەکاتێ لە خەبەردا\nوا ھاتووە، قەت سائیل و مسیکن مەکە بێبەش\n\n\nباوەڕ بکە ئازاری تۆ وا خۆشە بە گیانم\nعومرێکە جەفاکێشم و نابێ لە دڵم غەش\n\n\nئیفتادە و بێچارە و میسکین و زەبوونی\nسابیر خۆشە لەو یارەوە ئازار و کەشاکەش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دولبەرا ڕۆژێ سەعاتێ بێرە سەردانی نەخۆش", "poem_description": "", "poem_text": "دولبەرا ڕۆژێ سەعاتێ بێرە سەردانی نەخۆش\nسوننەتی خير الورا یە خێرە سەردانی نەخۆش\n\n\nمن لە دەرمانم کە لوقمان و ئەرەستوو عاجزن\nفائیدەی چی ئیلتیجاکردن بە نامەردان و خێش\n\n\nیەک ئیشارەی کافییە لەو چاوە دڵ، ئەگریجە بۆچ\nدەیگەزێ وەک ئەژدەھا، جارێ وەکوو دووپشک بە نێش\n\n\nدڵ بە دوویا ڕائەکا بۆ دڵ ئەچم بیھێنمەوە\nئێوە بۆ مەنعم ئەکەن، ناچارییە ئەی خزم و خێش\n\n\nکەوتمە دووی پاڕامەوە نەیدایەوە ئەو دولبەرە\nھیچ تەئسیری نەبوو دەنگم وەکوو ئاوازی مێش\n\n\nیاخودا زوو بێتەوە بەڵکوو بدا پێم مەرھەمێ\nزوو بە زوو داینێمە سەر چاوەی دڵی بیمار و ئێش\n\n\nداد و فەریادی زەعیفان نابیسێ سەنگین دڵە\nپادشاھی جابر و سەربەست و ھەم بێ دین و کێش\n\n\nدڵ لە بەدبەختی سەعاتێ خۆ لە غەم فاریغ نییە\nبۆیە وا فرمێسکی چاوم ڕوومەتی کردوومە ڕێش\n\n\nوا بە ماری زولفەکانت بەندی جەرگم داڕزا\nدڵ ھەراسانم ئەکا دووپشکی موژگانی بە نێش\n\n\nترس و خەوفی ھات و چوونت جان و دڵ بەرباد ئەکا\nحەیفە تۆ وا دڵڕەقی بێ ڕەحم و بێ ئایین و کێش\n\n\nزامدارم قیبلەیی حاجات و دەرمانم ئەتۆی\nئیلتیجا ناکەم بە لوقمانی حەکیم و قەوم و خێش\n\n\nخۆ لە بێچاری ئەوا کەوتوومە شوێنی دولبەرم\nئیختیاری خۆم نییە بیللا بە زۆر ئەمکاتە کێش\n\n\nتەرکی سەر ئاسانە ئەمما تەرکی دولبەر ناکرێ\nتۆ لە دوکانی شەکەر تێفکرە سەردانانی مێش\n\n\nئەی ڕەفیقانم مەکەن مەنعم کە ناکەم تەرکی یار\nتەرکی ناکا سابیری میغناتیسە دەمکاتە کێش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ماتەم و شیوەن کە ئەی دڵ تاکوو چاوم دێتە ئێش", "poem_description": "", "poem_text": "ماتەم و شیوەن کە ئەی دڵ تاکوو چاوم دێتە ئێش\nیار ئەوا عەزمی شکار و ڕاو ئەکا ڕێی کەوتە پێش\n\n\nئەقرەبا لۆمەم مەکەن ناچارییە کەوتوومە دووی\nئیختیاری خۆم نییە وەڵڵا بەزۆر ئەمکاتە کێش\n\n\nخۆت ئەزانی من بە تەخویف و ھەرا دوور ناکەوم\nمادەیێکە زەحمەتە پاس کردنی حەڵوا لە مێش\n\n\nسەدجار بە جەفا دوورم ئەکەی دێمەوە فەورەن\nمانەندی دەروێش و کەریم، عەسەل و مێش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ماتەمە شیوەن کە ئەی دڵ چاوە ئەمجا بێرە ئێش", "poem_description": "", "poem_text": "ماتەمە، شیوەن کە ئەی دڵ، چاوە ئەمجا بێرە ئێش\nوا دڵارامم دەکا عەزمی سەفەر ڕێی ھاتە پێش\n\n\nئەی ڕەفیقان ئیختیاری خۆم نییە کەوتوومە داو\nتۆ خودا مەنعم مەکەن یارم بەزۆر ئەمکاتە کێش\n\n\nگەر بزانی حاڵی من مەعلوومە ڕەحمم پێ دەکەی\nگشت بە بێگانەم ئەزانن ئاشنا و قەوم و خێش\n\n\nدڵ تەمای وا بوو ئیجازەی ماری زولفی وەرگرێ\nناگەھان دووپشکی ئەگریجەی ھیلاکی کرد بە نێش\n\n\nناری ھیجر و سەیلی چاو نەکوژایەوە، نەبڕایەوە\nخۆ سروشکم وا لە ھەر دوو لاوە گۆنای کردە ڕێش\n\n\nمەنعی چی؟ دەرمانی چی؟ مەعجوونی چی؟ لوقمانی چی؟ \nقەتعی خوێنی چاوی من ناکا خەنە و تورش و سرێش\n\n\nبۆ دەوای ئەم دەردە لوقمان و ئەرەستوو عاجزن\nوا جنوونم! ئیجتینابم لێ دەکەن سەد قەوم و خێش\n\n\nپیاوی سست و ترسنۆک ناگاتە مەقسەد سابیری\nچابوک و ئازا، بەکەیف و مایەشا زوو کەوتە پێش\n\n\nئەم سەرئێشەی سابیری لوقمانی عاجیز کردووە\nپێم ئەڵێن تەوقی سەرت بگرە وەسمە و خەل و سرێش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "وەعدەی کەرەم و مەوسیمی ئیحسانە کە دەروێش", "poem_description": "", "poem_text": "وەعدەی کەرەم و مەوسیمی ئیحسانە کە دەروێش\nھەریەک لە وڵاتێکەوە کردووتە کەمەندکێش\n\n\nکەوتوونە لەبەر قاپییەکەت توونی و برسی\nسەیری کە ھەموو واجب الاحسانن و دڵڕێش\n\n\nلەوساوە برینداری موژە و قەوسی برۆتم\nباکم نییە ئەی دۆست لە بێگانە کەم و بێش\n\n\nهرکس که تو را دید برانداخت دل و جان\nبا آنکه دو ابروی تو گویند میندیش\n\n\nڕۆحم چووە لەو شۆخە کە وا لێوی گەزیوە\nیەعنی کە مەناڵێنە لەبەر دەرد و غەم و ئێش\n\n\nھەرکەس کە زەدەی دەستی پەریزادەیە سابیر\nمەحزوونە دڵی توندە بێ ئارامە و سەرکێش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یاخودا خۆش بی سەعاتێ بێرە سەردانی نەخۆش", "poem_description": "", "poem_text": "یاخودا خۆش بی! سەعاتێ بێرە سەردانی نەخۆش\nخۆ خودا پێی خۆشە تۆ خۆش کەی دڵ و جانی نەخۆش\n\n\nھەر بە ئوممێدم کە تۆ بێیە سەرینم بۆ خودا\nیا عیلاجێکم کەی و یا وەرگری گیانی نەخۆش\n\n\nعومری شیرینم بە ناڵین و نەخۆشی بردەسەر\nخۆشی خۆشیمە کە تۆ پێت خۆشە ناڵانی نەخۆش\n\n\nھەر سەری موویە برینێکی موژەی تۆی پێوەیە\nڕوو ترش ناکەم کە چاوی تۆیە لوقمانی نەخۆش\n\n\nتا لە وێرانەی دڵم گەنجی غەمت شاراوەیە\nبەردی بنچینەی نەما خانووی وێرانی نەخۆش\n\n\nتا نەخۆشی عەشقی تۆ ڕووی کردە مەیدانی مەساف\nڕۆستەم و بەھرام پەشۆکاون لە داستانی نەخۆش\n\n\nلەززەتی دەرد و غەمی عەشقت لە شاھی خۆشترە\nچونکە تۆ پێت خۆشە شەوناڵین و گریانی نەخۆش\n\n\nسابیری خاوەن موغازەی شاری دەرد و میحنەتە\nوەرنەوە ئەی موشتەری، کاڵایی ھەرزانی نەخۆش"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی جیھانی زەڕڕەیی خورشیدی حوسنت عام و خاس", "poem_description": "", "poem_text": "ئەی جیھانی زەڕڕەیی خورشیدی حوسنت عام و خاس\nعاجز و پێکاوی غەمزەت ڕۆستەم و سەعدی وەقاس\n\n\nتۆ کە لەیلی ئاگرت بەردایە دڵ مەجنوونی خۆت\nبۆیە وا ئێستاکە دەمبینی وەکوو دووکەڵ ڕەقاس\n\n\nتا نەسووتێنن لەشی خۆیان ھەوادارانی ڕووت\nشوبھی پەروانە لە خەوفی عەشقی تۆ نابن خەلاس\n\n\nدووڕڕ و گەوھەر کێ لە قووڵی بەحر و دەریا دەرئەکا؟ \nتا نەکەن تەرکی وجوود و ما ملك نەوعی غەواس\n\n\nسابیری دووڕدانە داپۆشە لەبەر چاوی عەوام\nکێ لە قیمەت دووڕ و گەوھەر تێدەگا ئیللا غەواس\n\n\nڕیش و پرچ و ھەم عەمەل ناتباتە جەننەت تێبگە\nتەوبەیی خالیس مەگەر بتکا لە ناروڵڵا خەلاس\n\n\nواز لە سەر ھێنان و بۆ گەوھەر لە بەحرا غەرق بوون\nسابیری نایێ لەدەستی ھەرکەسێ ئیللا غەواس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بۆیە کەس ناکەی لە حەڵقەی زولفی زنجیرت خەلاس", "poem_description": "", "poem_text": "بۆیە کەس ناکەی لە حەڵقەی زولفی زنجیرت خەلاس\nتێگەیشتی حاکمی، ھەرچی بکەی ناکرێی قەساس\n\n\nتیری غەمزەت ڕۆستەم و بەھرامی گۆڕی کرد ئەسیر\nقەوسی ئەبرۆت بێگومان عاجیز دەکا سەعدی وەقاس\n\n\nخوا جەفای قابیل بە من دی بێوەفایی دا بە تۆ\nسابیرم گەرچی لەژێر باری جەفا نابم خەلاس\n\n\nدڵ بە شەمعی ڕووت وەکوو پەروانە سووتا فەخر ئەکا\nدووکەڵی ھەردوو لە ھات و چوونە مانەندی ڕەقاس\n\n\nیار ئەگەر لێم دوورە ئازاری فیراقی ئەمکوژێ\nیا بە وەسڵی گیان ئەدەم مەعلوومە گیان ناکەم خەلاس\n\n\nشەمعی ڕوو ھەڵکا بەجارێ عالەمی پەروانەیە\nگێژ و بێ ئارامە شەو تاکوو بەیانی، وەک ڕەقاس\n\n\nعاشقی و دانانی سەر شایستەیی ھەرکەس نییە\nکێیە بۆ دووڕدانە تەرکی سەربکا ئیللا غەواس\n\n\nسابیری دووڕدانە داپۆشە لە سەرخۆشی عەوام\nگەوھەری خۆت دەرمەخە ئیللا لەبەر چاوی خەواس\n\n\nھای و ھووی و پرچ و ڕیش و تەپڵ و دەف بێ حاسڵە\nحوسنی نییەت و عەمەل، تەوبەی نەسووح ئەتکا خەلاس\n\n\nتاکوو تەرکی سەر نەکەی دەستت بە مەقسەد ناگەیێ\nھەر وەکوو بیستووتە سابیر گەوھەری دەستی غەواس"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەو شۆخە کە ئارامی دڵ و جانە بە عاریز", "poem_description": "", "poem_text": "ئەو شۆخە کە ئارامی دڵ و جانە بە عاریز\nتەفسیری ھەموو سوووڕەیی قورئانە بە عاریز\n\n\nغەرقی عەرەقە میسک لەبەر زولفی عەبیری\nپەژمووردە دەکا سونبول و ڕیحانە بە عاریز\n\n\nمەعنایی ڕوخی حوورە کە وا شەڕحی کراوە\nبنواڕە کە مەجمووعی نمایانە بە عاریز\n\n\nشەرمەندە دەکا سەرو بە باڵایی بڵیندی\nما حيي بە شوعاعی مەھی تابانە بە عاریز\n\n\nکەی دێ بە سەر ئەم خەستەیی بێچارە خودایە\nئەم غونچەلەبە شەربەت و دەرمانە بە عاریز\n\n\nموورە بە کەمەر، لەعلە بە لێو، سەروە بە باڵا\nبێچووە ئاسکە بە چاو، ڕەوزەیی ڕیزوانە بە عاریز\n\n\nدەرکەوتنی مایەی فەرەحی خاس و عەوامە\nسەرداری ھەموو لەشکری سوڵتانە بە عاریز\n\n\nبۆچیمە دڵ و گیانم ئەگەر نەیکەمە قوربان\nیارم کە ئەڵێی یۆسفی زیندانە بە عاریز\n\n\nدەرکەوتنی بێھۆشییە ون بوونی نەخۆشی\nتەسکین و شیفابەخشی نەخۆشانە بە عاریز\n\n\nسابیر کە پەرێشانە دەسووتێ بە شەو و ڕۆژ\nزولفی شەوە یا میھری درەخشانە بە عاریز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەو شۆخە کە وا مەسحەفی عوسمانە بە عاریز", "poem_description": "", "poem_text": "ئەو شۆخە کە وا مەسحەفی عوسمانە بە عاریز\nعیسانەفەس و یۆسفی کەنعانە بە عاریز\n\n\nخورشیدە بە خاسییەت و لوقمانە بە حیکمەت\nئارام و شیفابەخشی دڵ و جانە بە عاریز\n\n\nشمشێری برۆی فاتیحی سەد خەندەق و خەیبەر\nحەیدەرسیفەت و ڕۆستەمی دەستانە بە عاریز\n\n\nناحەق نییە گوڵ غەرقی عەرەق بێ لە بەرەوڕووی\nیارم کە ئەڵێی ڕەوزەیی ڕیزوانە بە عاریز\n\n\nچاکانی جیھان نازی ئەکێشن بە دڵ و جان\nنازپەروەر و ئەسکەندەر و سوڵتانە بە عاریز\n\n\nسایەی لەسەری خەڵقی جیھان لامەدە ڕەببی\nپڕ مەنفەعەت و حیکمەت و دەرمانە بە عاریز\n\n\nسابیر بە دەوا دەردی دڵی چاکەوە نابێ\nئیللا بە کەسێ حەزرەتی لوقمانە بە عاریز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بەو مەسحەفی حوسنت قەسەم بێ عەیب و شاز و بێ غەڵەت", "poem_description": "", "poem_text": "بەو مەسحەفی حوسنت قەسەم بێ عەیب و شاز و بێ غەڵەت\nگەرچی چوارن موجتەھید تەفسیری نازانن بە خەت\n\n\nگوڵزاری حوسنی تۆ ئیرەم، دڵ بولبول ئاسا لاجەرەم\nزاری دەکا ئەی زولکەرەم ناچێتە ئەو گوڵزارە قەت\n\n\nنەوعی بەشەر لەیل و نەھار، گەرچی دەکەن مەیلی شکار\nسەید و نەچیری تۆن ئەگەر پێیان نیشان دەی خاڵ و خەت\n\n\nڕۆژێ وتم ئەی غونچەلەب مەقسوودی دڵ کەی دێتەجێ؟ \nفەرمووی مەگەر وەختێ کە خوێناوی سروشکت بێ بە شەت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "سالیک دەبێ لەوحی دڵی سادە و سپی بێ شوبھی بەت", "poem_description": "", "poem_text": "سالیک دەبێ لەوحی دڵی سادە و سپی بێ شوبھی بەت\nئەوسا دەبێ سیڕڕی خودای تێدا بنووسن خەت بە خەت\n\n\nئەی موستەعید ئوستادی تۆ بەو جوملە بەحری عیلمەوە\nچونکە سڕی عەشقی نەبوو بەو عیلمەوە خنکا لە شەت\n\n\nھەرکەس سەماعی مەدرەسەی عەشقی حەقیقەت تا نەکا\nتەرکیبی ئەشیاکەی دەکا بێ عەیب و نوقسان و غەڵەت\n\n\nدەرسێ لە عیلمی عەشق ئەگەر تەحسیل بکەی بیکەیتە بەر\nدنیا ببێ زیروزەبەر ڕێگەی خودا ناکەی غەڵەت\n\n\nنەحوت ھەموو مەحوییەتە سەرفت غەم و بێ سەرفییە\nئاداب و مەنتیق دەرئەخەی ناکەی بەیانی عەشق قەت\n\n\nگەر تۆ موسوڵمانی لە سەر ڕێگەی شەریعەت لامەچۆ\nڕۆح و سەر و ماڵت ھەموو ھەر سەرفی مەولات کە فەقەت\n\n\nشەخسێ حەکیمانە وتی ڕۆژێ بەجێ دێ کامی دڵ\nوا شیوەن و زاری بکەی فرمێسکی چاوت بێ بە شەت\n\n\nناحەق نییە نەوعی بەشەر دێوانەوار و بێ خەبەر\nکەوتوونە کێو و دەشت و دەر، دیویانە حوسن و خاڵ و خەت\n\n\nلەو مەدرەسەی پڕ وەسوەسە، سی ساڵە کەسبی عیلم ئەکەی\nمانەندی تیفلی ئەبجەدی، ئەرکان و ڕێی دینت غەڵەت\n\n\nئاداب و عیلمی ھەندەسە ھەر قیل و قالە و وەسوەسە\nتۆ وەرگرە لەم مەدرەسە دەرسێک بێ حەرف و نوقەت\n\n\nسابیر بە یار و ئاشنا چاو و دڵی بوو ڕۆشنا\nحەمد و سەنا يا ربّنا لێم دوور نەبێ ئەو یارە قەت\n\n\nسابیر ئەگەر تۆ ئارەزووی دەرسی ئەدیبی ئەشق ئەکەی\nعیلمێکە قەت حەل ناکرێ بێ حەرف و ئیعڕاب و نوقەت\n\n\nسابیر چییە ھاواری تۆ، پێی خۆش نییە دڵداری تۆ\nگەر ھەمزوبانە یاری تۆ لادە لە گوفتاری سەقەت\n\n\nزۆرکەس بە تەحمید و سەنا چاوی دڵی بوو ڕۆشنا\nسابیر ئەبێتە ئاشنا دوور ناکەوێ لەو یارە قەت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "سۆفی دەبێ لەوحی دڵی سادە و سپی بێ شوبھی بەت", "poem_description": "", "poem_text": "سۆفی دەبێ لەوحی دڵی سادە و سپی بێ شوبھی بەت\nئەوسا ڕمووزی مەسحەفی ڕووی یاری تەفسیر کا بە خەت\n\n\nئەی موستەعید، دەرسی لە عیلمی عەشق ئەگەر تەحسیل ئەکەی\nیەکسەر علووم و دەفتەری ئەسناعەشەر داویتە شەت\n\n\nبۆ دەرسی دین ناکەیتە بەر، ئەی جێنشینی پێغەمبەر؟ \nبرسیتە وەک جوع البقر ھەر نان ئەخەیتە ناو سەبەت\n\n\nتۆ باغظی مورشید مەبە عەیبە لەگەڵیان زید مەبە\nتا حوببی دەروێشت ھەیە ڕێگەی خودا ناکەی غەڵەت\n\n\nچاک پەیڕەوی عالم دەکەی ھەر کاتیبی زاڵم دەکەی\nھەر چاوەڕێی چالم دەکەی لێدەی بە گوفتاری سەقەت\n\n\nعەقڵت لە نەحوا سەرف ئەکەی، حیفزی کەلام و حەرف ئەکەی\nبێ! دەرسی عەشقت پێ بڵێم عیلمێکە بێ حەرف و نوقەت\n\n\nتا تۆ خەریکی غەیبەتی بێ ئیعتیبار و ھەیبەتی\nگەر تالیبی ئاسایشی خامۆش و سابیر بە فەقەت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "آفتاب از روی رخشان تو می گیرد شعاع", "poem_description": "", "poem_text": "آفتاب از روی رخشان تو می گیرد شعاع\nلاجرم بالانشینت این جهان گیرد نفاع\n\n\nکائینات ئەمڕۆ غوڵامیی تۆ بە جان و دڵ ئەکەن\nچونکە تۆ ڕۆحیت و عالەم تەن اطعنا ئەی مەتاع\n\n\nتۆ کە غائیب بی ئەمن ناچار ئەکەم مەیلی گرین\nخۆر کە گیرا عالم الله دێنە گریان و فیزاع\n\n\nلەززەتی دونیا ھەموو ژەھرواییە سەر تا قەدەم\nسابیری خۆت لابدە گەر بووی بە خاوانی مەتاع"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ڕۆژ و شەو شەمس و قەمەر لەو حوسنە وەرئەگرن شوعاع", "poem_description": "", "poem_text": "ڕۆژ و شەو، شەمس و قەمەر لەو حوسنە وەرئەگرن شوعاع\nدلبەرا تا كل سر جاوز الاثنين شاع\n\n\nڕوو مەپۆشە سەرزەمین تاریکە بێ خورشیدی ڕووت\nئەی جەماڵی بێ نەزیرت حیکمەتی مەحز و نەفاع\n\n\nیادی حوسن و عەشقی چاوت ھەم حەریف و ھەم شەراب\nکافییە ئیتر لەسەر موڵکی جیھان ناکەم نیزاع\n\n\nچونکە دارالمحنة و دوون پەروەرە ئەھلی ھەموو\nناکەس و بێ شەرت و بەدخوو، دین فرۆش و پڕ تەماع\n\n\nدوژمنی دونیا لەگەڵ ئەھلی شەرەف ناحەق نییە\nتەبعی دوونە وەک جوعەل دەگرێ لە بینی گوڵ سیداع\n\n\nھەرکەسێ فەزڵ و ھونەر دەرخا لە بازاڕی جیھان\nپێی ئەڵێن یاساغە سەد لیرە جەزای خاوەن مەتاع\n\n\nسابیری گەر عاقڵی تیکەڵ بە دونیای دوون مەبە\nمەرحەبای ئەو ژەھرە تۆ پەیداکە تریاکی وەداع"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پیری کردم دەرد و زامی عەشقی جانان ئەی دەریغ", "poem_description": "", "poem_text": "پیری کردم دەرد و زامی عەشقی جانان ئەی دەریغ\nتووشی من بوو داستانی پیری کەنعان ئەی دەریغ\n\n\nمەحرەمێ دەست ناکەوێ شەرحی غەمی دڵ بالتمام\nپێی بڵێم بەڵکوو دەواکا دەردی ھیجران، ئەی دەریغ\n\n\nبولبول و گوڵ، شەمع و پەروانە ھەموویان پێکەوەن\nمن وەکوو یووسف بەتەنھا حەپسی زیندان ئەی دەریغ\n\n\nدڵ بەدووتا ھات و چاودێری کە یا بینێرەوە\nبا نەفەوتێ میحنەتی کێشاوە بۆمان ئەی دەریغ\n\n\nداد و فەریادم لەلای ئەو شۆخە تەئسیری نییە\nگەرچی فرمێسکم جیھانی کردە تۆفان ئەی دەریغ\n\n\nتابەکەی قوربان بناڵێنم لەناو بەیتولحەزەن؟ \nبۆنی جامەی تۆ نەھات بۆ نووری چاوان ئەی دەریغ\n\n\nمەحرەمێ دەس ناکەوێ ئازاری دەردی پێ بڵێم\nڕۆژ و شەو یار و حەکیمم بۆتە گریان ئەی دەریغ\n\n\nئەم ھەموو گریانە یا ڕەب بۆچی تەئسیری نەکرد\nشیوەنم مانەندی تۆفان خەڵکی شێوان ئەی دەریغ\n\n\n&#39;سابیری&#39; لا تقنطوا موژدەی تەواوی دا بە تۆ\nحەیفە قەلبت موتمەئین نابێ بە قورئان ئەی دەریغ! \n\n\nبووعەلی سینا لە سۆز و ئاھی سینەم عاجزە\nلەم برینی بێ دەوا حەیرانە لوقمان ئەی دەریغ\n\n\nتیببی جالینووس و لوقمان و ئەرەستوو موشکیلە\nتێبگەن لەم عیللەتە یا خود لە دەرمان ئەی دەریغ\n\n\nچاوەڕێی موژدەی نەسیمم تاقەتم چووبوو نەھات\nبەڵکوو بێنە قالبی مردوو دڵ و جان ئەی دەریغ\n\n\nسابیری ھەر چاوەڕێی جەژنی ویسالی دولبەرە\nکاشکێ ڕۆژێ دەبوومە قۆچی قوربان ئەی دەریغ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا غوباری ڕێگەکەی دێنم بەچاوا بۆ شەرەف", "poem_description": "", "poem_text": "تا غوباری ڕێگەکەی دێنم بەچاوا بۆ شەرەف\nچاوەکەم بێ مەیل و دڵ کەیلە لە ئازار و ئەسەف\n\n\nشەو کە سوڵتانی خەیاڵی حەملە دێنێ سەبری دڵ\nنایەڵێ مانەندی حوزن و دەنگی چەنگ و نای و دەف\n\n\nچەرخی کۆنە پیری کردم تازە ئیکڕامم ئەکا\nساقی و مەی، موتریب و چەنگ و ڕوباب و نای و دەف\n\n\nتا جەوان بووم پیرە دونیا کامەرانیی پێم نەدا\nپیری کردم تازە بۆچی حەسرەت و ئاخ و ئەسەف؟ \n\n\nدولبەرا لەم خانەیی خەوف و ڕەجادا تا بە کەی؟ \nچاو و ئەبرۆ ئەم دەڵێ أين المَفَر ئەو لا تَخَف\n\n\nلەو برۆ کەچ کردن و لێو گەستنە ڕۆحم چووە\nباقلم کەوتە دڵی وەک بەردی ڕوخساری كلف\n\n\nمن کە لەو چاوانە دیتم ئایەتی أين المَفَر\nنابیەم سەدجار بڵێ ئەبرۆت تعال و لاتخف\n\n\nسابیری سەبری نەما وەک توشنەگانی کەربەلا\nلازمە وا بێ سولالەی تاھیرەی شاھی نەجەف"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عومری شیرینم لە ڕێگەی عەشقی یارا بوو تەلەف", "poem_description": "", "poem_text": "عومری شیرینم لە ڕێگەی عەشقی یارا بوو تەلەف\nدائیمەن دڵ ناموراد و پڕ لە ئازار و ئەسەف\n\n\nھەر نەھاتی حەسرەتی دووری لە دڵ بێنیتە دەر\nخاکی بەرپێی ناسکت بێنم بە چاوا بۆ شەرەف\n\n\nدڵ لەکن ئەو چاوە خوێندی ئایەتی أين المفر\nباوەڕی نایە بە ئەبرۆی تۆ ئیشارەی لاتەخەف\n\n\nشاھی حوسنی لەشکرئارایی دەکا ڕۆحم چووە\nپەرچەم و موژگان و زولفی جوملە وەستاون بە سەف\n\n\nشەو نییە شاھی خەیاڵی شاری سەبرم مات نەکا\nڕۆژ نییە ڕۆحم وەکوو شەونم نەکا مەحوو و تەلەف\n\n\nمن لەبەر لەرزینی دەس، تەرکی سیواکم کردووە\nتازە دەوران پێم ئەڵێ فەرموو شەراب و نای و دەف\n\n\nساقیا ھاوارە وا غەم لەشکری ھێنامە سەر\nتۆ لەگەڵ موتریب وەرە، ئەو دەس بە دەف تۆ مەی بە کەف\n\n\nسابیری تالیب بە عەیش و لەززەتی دونیا مەبە\nنامورادی فەخرە بۆ ئەولادی سوڵتانی نەجەف"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەزقەزا تەیری دڵم وا کەوتە نێو دامی فیراق", "poem_description": "", "poem_text": "ئەزقەزا تەیری دڵم وا کەوتە نێو دامی فیراق\nئاسکی ڕۆحم کەوتەوە نێو دەستی زەرغامی فیراق\n\n\nئەی دەریغا بۆ حەکیمی ئاشنا و مێھرەبان\nیەک بە یەک عەرزی بکەم ئازار و ئالامی فیراق\n\n\nجۆگەلەی خوێناوی چاوم ئەرزی ڕەنگین کردووە\nتۆ بفەرموو مەرھەمێ دانێ لەسەر زامی فیراق\n\n\nحاڵی دەردم، ناڵەناڵم ئەو کەسانە تێدەگەن\nزەھری ھیجریان چێشتبێ یا زامی سەرسامی فیراق\n\n\nتابەکەی بەدری جەماڵت دادەپۆشی؟ بەسیەتی! \nجەوری بێ پایان و ھیجری میحنەتی شامی فیراق\n\n\nشەونخوونی خۆشە بەو ئوممێدە سوبحی تەلعەتی\nدەرکەوێ ھەرچەندە نامەعلوومە ئەییامی فیراق\n\n\nسابیری کۆتا کە شەوناڵین، چونکە وەسفی یار\nئینتیھایی نایە بێ پایانە ئەنجامی فیراق"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یووسفی دڵ موزمەحیل ماوە لە نێو بیری فیراق", "poem_description": "", "poem_text": "یووسفی دڵ موزمەحیل ماوە لە نێو بیری فیراق\nکوا موسوڵمانێ بزانێ چار و تەدبیری فیراق؟ \n\n\nوەرنە سەیری بەرقی ئاھ و ڕەعدی ناڵە و سەیلی ئەشک\nھەر دەڵێی تۆفانەکەی نووحە لە تەئسیری فیراق\n\n\nبووعەلی سینا و جالینووس و لوقمانی حەکیم\nعاجز و داماو و حەیرانن لە تەدبیری فیراق\n\n\nتا لە توحفەی ڕوومەتی نوسخەی عیلاجم بۆ نەیێ\nخۆشەوە نابێ برین و زامی شمشیری فیراق\n\n\nشێخی ڕوفاعی بە عیلمی جەلجەلووتی موشکیلە\nچاری دەردم کا دەرمبێنێ لە زنجیری فیراق\n\n\nخۆرھەڵاتی، سێبەرێ ناخەیتە سەر سووتاوی ڕووت\nئەی بەری پێ و سێبەرت، قورسی تەباشیری فیراق\n\n\nقەت تەباشیرت لە سووتاوی لەشی سابیر نەدا\nتا بە کەی قوربان بناڵێنم لە تەئسیری فیراق؟ \n\n\nئەی مەسیحالەب بفەرموو با بە جارێ عالەمێ\nشێت نەکەم یەکسەر بە ئاھ و سۆزی دڵگیری فیراق\n\n\nوا لە دووری تۆ لە پا کەوتم مەسیحالەب بەسە\nدەستی سابیر بگرە با دەرچێ لە نێو بیری فیراق"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بیحەمدیللا بیابانی دڵ ئەمساڵ", "poem_description": "", "poem_text": "بیحەمدیللا بیابانی دڵ ئەمساڵ\nپەڵەی لێداوە بێ مانەند و ئەمسال\n\n\nبە پاچی تاعەت و جووتی ڕیازەت\nموبەڕڕا بوو، موھەڕڕا بوو لە ئەو باڵ\n\n\nکە خاڵی بوو لە بەرد و خاری ئەغیار\nمەقامی یارە پڕ ئاڵتوون و کۆتاڵ\n\n\nوەکوو باغی ئیرەم خۆش و دڵئەفزا\nنەمامی عەرعەر و ھەم سەرو و شمشاڵ\n\n\nبەدائیم پڕ فریشتە و بێ شەیاتین\nلە کن تەعریف و ئەوسافی زوبان لاڵ\n\n\nھەمیشە بولبولی ڕۆحم ئەخوێنێ\nلە نێو گوڵزاری دڵدا فارغ البال\n\n\nدەمی ڕۆحم لە شیرین بوو لەمەولا\nمەسەلمێنە لە دڵ بگرم قسەی تاڵ\n\n\nکە من مەستی شەرابی عەشقی یارم\nبە سەربەستی دەکەم ئیزھاری ئەحواڵ\n\n\nدڵ و دینی ڕفاندم شۆخ و شەنگێ\nبە غەمزەی چاوی بیمار و لەبی ئاڵ\n\n\nئیتر زاری دەکا تاجر بە ناچار\nئەگەرچی جەردە ناکا ڕەددی کۆتاڵ\n\n\nلە لاشەی پیسی دونیا لادە سابیر\nدەنووک نادەن لە چاوت سەرگڕ و داڵ\n\n\nعەجەب شیوەن ئەکەی بۆ بەرگ و نانت\nچ بێ باکی لە ڕۆژی مەرگ و ئەوباڵ\n\n\nعەمامەی پاک و پڕ پێچت دەلیلە\nدڵت بێ غەش نییە ئەی شێخی بەرماڵ\n\n\nبە ڕیش و پرچ و تەسبیحت تەواوی\nنەمازت ناتەواوە ئەی کوڕی خاڵ\n\n\nئەگەر مەردی لیباسی زوھدە بەرگت\nلە بۆ ژن چاکە سورمە و خامەکی ئاڵ\n\n\nوەکوو زەڕ خالیس و بێ غەش بە قوربان\nوەگەرنە ئەتخەنە بۆتە ئەبی قاڵ\n\n\nلە بۆتەی ئاگری دۆزەخ بترسە\nبە ملیۆن پیاوی تێدا بۆتە زووخاڵ\n\n\nئەگەر تۆ تالیبی دونیای لەگەڵ سەگ\nگەلێ جا تۆش ئەبی شەڕڕ و دەمەقاڵ\n\n\nلیباسی زوھد و تەقوا بێنە مەیدان\nمەھاڵێنە لە خۆت بەرگی شڕوشاڵ\n\n\nقسەی پیاوانە نازانم بڵێم چی؟ \nدەسم پێ کردووە وەک شێت و منداڵ\n\n\nلە بۆتەی یار سابیر زۆر بترسە\nگەلێ خەڵکی لە ناودا بۆتە زوخاڵ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عاشقان دڵیان بە دائیم پڕ خەیاڵ و پڕ مەلال", "poem_description": "", "poem_text": "عاشقان دڵیان بە دائیم پڕ خەیاڵ و پڕ مەلال\nبۆیە ڕۆژ و شەو دەکەن بەحسی جەماڵ و زولف و خاڵ\n\n\nعاشق و عاقڵ ئەگەرچی ڕەنگ و سوورەتیان یەکە\nھەریەکی تامێکی تێدایە تورنج و پوڕتەقاڵ\n\n\nعاشقان ناڵان و بێ سەبر و قەرار و گفتوگۆ\nعاقڵان دڵشاد و خوڕڕەم، نوکتەدان و خۆش مەقاڵ\n\n\nعاشقان مەجنوونی دووری لەیل و بیمار و زەعیف\nعاقڵان ساغ و سەلیم و شاد و مەستی خەت و خاڵ\n\n\nعاشقان پەروانەئاسا سەرف ئەکەن جان و وجوود\nعاقڵان سابیر گەلێ کۆشش ئەکەن بۆ جەمعی ماڵ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عاشقان مەدھۆشی تەئسیری خەیاڵی حوسن و خاڵ", "poem_description": "", "poem_text": "عاشقان مەدھۆشی تەئسیری خەیاڵی حوسن و خاڵ\nفارغ البالن لە تەئسیراتی ئافات و مەلال\n\n\nعاشقان مەستی موتاڵای دەفتەری سونعی خودان\nعاقڵان غەرقی جەماڵ و سوورەت و مەغرووری ماڵ\n\n\nعاشقان بیمار و دووری یار و بێ سەبر و قەرار\nعاقڵان جوملە سەحیحولجیسم و مەسرووری ویسال\n\n\nسابیری بێ خۆت بناسە عەقڵ و عەشقت کامەیە\nعاشقێکی ترسنۆک و عاقڵی بێ حاڵ و ماڵ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "وڵات و شار و دێھاتی دڵ ئەمساڵ", "poem_description": "", "poem_text": "وڵات و شار و دێھاتی دڵ ئەمساڵ\nپەڵەی داوە بە بێ مانەند و ئەمسال\n\n\nبە پاچ و بێڵی تەقوا و ڕیازەت\nموبەڕڕا بوو لە دڕک و داڵی ئەوباڵ\n\n\nموھەڕڕایە بە جووتی زوھد و تەقوا\nبە سی گاسن نرایە باغی شمشاڵ\n\n\nمەلائیک سەف بە سەف بۆ باغەوانی\nکە ئاموشۆ ئەکەن پەیوەستە خۆشحاڵ\n\n\nمەجالی تەنگ و باری سەنگ و بێ ڕەنگ\nشەیاتین ھەر ھەموو ماندووە بێ حاڵ\n\n\nخەیاڵی خام ئەکەی کورتەک ئەکەی نەقد\nخەیاڵی خام مەکە ئەی شێخی بەرماڵ\n\n\nلە بۆتەی نار و ئازاری جەھەننەم\nبترسە خەڵقی تێدا بۆتە زووخاڵ\n\n\nبە پاچی زیکر و خاری ماسوىٰ الله\nوشک برژاو و سووتا شوبھی زوخال\n\n\nمەلائیک ھاتووە دەیکاتە زەرعات\nکە بیبینێ دەبێ حەیران و خۆشحاڵ\n\n\nمەتاعی چاکە مەقبووڵ و بەقیمەت\nکە لائیق پادشا بێ ئەی کەسی خاڵ\n\n\nلە بۆتەی یار سابیر پڕ حەزەر بە\nبە ملیۆن خەڵکی تێدا بۆتە زووخاڵ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە تەئریخی ھەزار و سێسەد و سی و شەش کە مەشھوورە", "poem_description": "١٩١٧", "poem_text": "لە تەئریخی ھەزار و سێسەد و سی و شەش کە مەشھوورە\nسەفەربەر چوو گرانی ھات و شێوا شار و مەعموورە\n\n\nگەلێ شاھ و ئەمیر و قازی و موفتی کە سوورگوون بوون\nگەلێ زەنگین و حاجی ناعیلاج موحتاجی ھاموون بوون\n\n\nبزانن مادەری دونیا کە مەمکی نایە دەم زاتێ\nکە سەد حەولیش بژی، حەولیش بدا حولێکی ناداتێ\n\n\nمنیشی وا زەبوون و عاجز و ڕووت کردەوە گێتی\nئاپاردی مالمی ھپ بزبتون شو بی وفا گێتی\n\n\nکە ڕووت و سووکی کردم مەقسەدی وابوو کە بمھاوێ\nبە شاخ و دەربەنی دێلێژەدا بمدا وەیا خاوێ\n\n\nلە سایەی لوتف و ئیحسانی خودا و ھیممەتی پیری\nلە زەربەی تیغی چەرخی بێ سەر و پا نەمدی تەئسیری\n\n\nعەجەب قوتبێ، عەجەب پیرێ کە ناوی شێخ ڕەزا سوورە\nمەقام و مەرقەدی دێلێژەیە مەعلووم و مەشھوورە\n\n\nزیارەتگاھی خاس و عامە نەزدی عالیم و عامی\nکەرامات و مەقاماتی میسالی شێخی بووستانی\n\n\nفیووزاتی زەریحی ئاشکارا اظهر من الشمس\nلدي التحقيق اوقات فسوولی ئەربەع و خەمس\n\n\nکە داعی ساڵی قاتی چوومە دەرگا و مەرقەدی پاکی\nدڵی تەنگم موفەڕڕەح بوو نەما ئاساری غەمناکی\n\n\nلە پاشی فاتیحاخانی و زیارەت کردن و تەعزیم\nوتم یا شێخ ڕەزا سا ھیممەتێ شیعرم بکەی تەعلیم\n\n\nبیحەمدیللا ئیتر لەوساوە کارم شیعر دانانە\nکەسێ میوانی سوڵتانە چ باکی ئاوە یا نانە\n\n\nغەزەل کۆتا کە مەنزوومەی درێژ نەختێ مەلەل دێنێ\nمەبادا کەس لە بەیتی تۆ عەقیدەی ئەو خەلەل بێنێ\n\n\nکە لەززاتی لە زاتی شێخی دی زاتی شکا بۆیە\nکە ساحیب زاتە سابیر ھەر وەکوو تووتی سوخەنگۆیە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە چاوی مەست و بیماری نەخۆشم", "poem_description": "", "poem_text": "بە چاوی مەست و بیماری نەخۆشم\nنەماوە ئیختیار و عەقڵ و ھۆشم\n\n\nبەزاھیر گەرچی مسکین و فەقیرم\nلە باتیندا دوڕ و گەوھەر فرۆشم\n\n\nدووڕ و مەرجان چییە؟ یەعنی دڵ و جان\nبە چاوی تۆ لە چاو ئەڕژێتە کۆشم\n\n\nئەگەر تۆ موشتەری مەرجان و دوڕ بی\nبە گیانی تۆ وەرە ھەرزان فرۆشم\n\n\nئەگەرچی عاجز و بێ دەستەڵاتم\nبە جان و دڵ بەقوربان تێدەکۆشم\n\n\nھەتاکوو تۆ نەیەی تەسکینی نایێ\nبە ڕۆژ و شەو دەمێکە غەم دەنۆشم\n\n\nگەلێ ناڵاندم و سوودی نەبەخشی\nلەمەولا سابیر و مات و خەمۆشم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جانا وەرە دەستێ بخە سەر قەلبی حەزینم", "poem_description": "", "poem_text": "جانا وەرە دەستێ بخە سەر قەلبی حەزینم\nدوا گیانمە تاڵووکەمە کۆتا کە گرینم\n\n\nبنواڕییە ئاوێنە دەزانی چییە دەردم\nئیحسانە کە چا کەیتەوە ئازار و برینم\n\n\nھەرچەندە کە بێ ڕەنگ و لەڕ و زەرد و نەخۆشم\nھەر لەحزە بە یادت قەڵەو و سوور و سەمینم\n\n\nعومرێکە گلاراومە ئەی یاری شیرینم\nڕەحمێکی خودا بێنە دڵ و بێرە سەرینم\n\n\nبنواڕییە ڕەنگم کە عەلاماتی دیارە\nوەجھی چییە شەو تا بە سەحەر شین و گرینم\n\n\nنایدەم بە ھەموو نیعمەتی فیردەوسی سەعاتێ\nئەو ڕۆژە کە تۆی یاری وەفادار و قەرینم\n\n\nفەرھاد سیفەت و دائم الاوقات لە کێوم\nئینساف و وەفا عەیبە لە لای یاری شیرینم\n\n\nسابیر لە فیراق و ئەسەفی خێوەتی لەیلا\nئاشوفتە و مەجنوون سیفەت و ئەلبیسە شینم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "خودا ھاوارە ئەمشەو دولبەرم لێ دابڕا چی بکەم", "poem_description": "", "poem_text": "خودا ھاوارە ئەمشەو دولبەرم لێ دابڕا چی بکەم؟ \nشەرارەی ئاگری دووری لە سینەم ھەڵگڕا چی بکەم؟ \n\n\nلەبەر دەرد و غەمی یارم نەخۆش و خانە بێزارم\nوەکوو مەجنوون دڵم بۆ چۆڵ و سەحرا ھەڵخڕا چی بکەم؟ \n\n\nخودا ڕۆژی ئەجەل گریان و قوڕ پێوانی پێ بەخشیم\nبە ئەمری حەق وجوودم ھەڵنەکێشم لە قوڕا چی بکەم؟ \n\n\nقەڵەم ڕۆژی ئەجەل بۆ ئێمە ھەر دەرد و غەمی نووسی\nھەموو ڕۆژ گەر نەناڵێنم لە ناو خاک و قوڕا چی بکەم؟ \n\n\nقسەی بێ فائیدە و بێ جێ، زەروورەت پێم نەکا نایکەم\nئەگەر گریە و فوغان ناکەم کە ئارامم بڕا چی بکەم؟ \n\n\nھەموو عالەم بە بەرگی جەژنەوە سەرمەست و خۆشحاڵە\nئەگەر قانع نەبم سابیر لە نێو بەرگی شڕا چی بکەم؟ \n\n\nنەگەییە دامەنی حوسنی ھەناسەی سابیری یاران\nلە دونیادا بە بەدناوی کە من زەنگم زڕا چی بکەم؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "خودایە عاجز و بێ دەستەڵاتم", "poem_description": "", "poem_text": "خودایە عاجز و بێ دەستەڵاتم\nبگاتە بارەگاھی تۆ شکاتم\n\n\nسەراپا غەرقی عوسیان و گوناھم\nعەفوو فەرموو گوناھ و سەییئاتم\n\n\nبە دەستی دەردەوە غایەت زەبوونم\nبە حەول و قووەتی تۆیە نەجاتم\n\n\nئەگەرچی دەردەکەی من بێ دەوایە\nلەکن تۆ سەھلە حەللی موشکیلاتم\n\n\nخەزێنەی ڕەحمەتی تۆ بێشومارە\nمنیش میسکین و موحتاجی زەکاتم\n\n\nلە شوکری نیعمەتت دەرچم مەحاڵە\nوەکوو سابیر ھەتا ڕۆژی مەماتم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "مەرحەبا ئارامی گیان و ڕۆشنایی چاوەکەم", "poem_description": "", "poem_text": "مەرحەبا ئارامی گیان و ڕۆشنایی چاوەکەم\nشۆخی کەو ڕەفتارەکەم عەییار و ئاھوو چاوەکەم\n\n\nئەی برۆ شمشێر و لێو مەرجان و پەرچەم خاوەکەم\nقەد نەمامی عەڕعەڕ و ڕوومەت ترێ کاژاوەکەم\n\n\nدولبەرەی گوڵڕەنگەکەم تەن نازک و دڵ سەنگەکەم\nنازەنین و شەنگەکەم، مەست و خوداپێداوەکەم\n\n\nیاخودا زوو بێتەوە ڕۆحی ڕەوان و نووری چاو\nیەعنی کەو ڕەفتارەکەم، دڵ نازک و تۆراوەکەم\n\n\nمەستەکەی مەی نۆشەکەم، سەربەست و مەشرەب خۆشەکەم\nجان و عەقڵ و ھۆشەکەم مەستوور و ڕوو پۆشراوەکەم\n\n\nگوفتوگۆ شیرینەکەی مایەی حەیات و ژینەکەم\nجوێن و بوغز و قینەکەی چای و جغارە و قاوەکەم\n\n\nھاتن و دەرکەوتنی درمانی دەرد و زامەکەم\nخاکی ڕێگەی سورمەیە بۆ نووری ھەردوو چاوەکەم\n\n\nتا بە کەی چاوم بەسەر شاڕێوە بێ ھەیھات ھات\nئاگری نەکوژاوەیە کورەی دڵی سووتاوەکەم\n\n\nیووسفی میسری تەماشایێ کە حاڵی سابیری\nپیرە دڵ سووتاوەکەی کەنعانم و بێ چاوەکەم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "وتی یارم لە جەنناتێ گوڵی ڕوخسارم ئەنوێنم", "poem_description": "", "poem_text": "وتی یارم لە جەنناتێ گوڵی ڕوخسارم ئەنوێنم\nھەموو شەو تا سەحەر بۆیە وەکوو بولبول ئەناڵێنم\n\n\nلە مەغریب ڕۆژ ھەڵات ئەمشەو وتم ڕەنگە قیامەت بێ\nموسوڵمانان مەکەن مەنعم نەما عەقڵ و دڵ و دینم\n\n\nبە غەدداری دڵ و جەرگی بڕیم و پێم ئەڵێ مەگری\nنەوا لێشاوی فرمێسکت بکا تەقبیلی داوێنم\n\n\nلە ترسی سۆز و ئاھی ئاگرینم موشکیلە عەقڵم\nبدا ڕێگا کە ناوی نازکت بۆ ناوی دەم بێنم\n\n\nبە چاوی مەست و مەخموورت ئەوەندە مەست و مەسروورم\nلە سایەی تۆوە وەک شێری ژیان زنجیر ئەپسێنم\n\n\nبە ئومێدم لە حاڵی نەزعدا تۆ بێیە باڵینم\nکە تۆ بخوێنی یاسینم دەکەن حوور و مەلەک شینم\n\n\nبە زستانی فیراقت سابیری وەک پایزی زەردە\nبە ڕوخساری بەھارت ئاھی گەرمم شوبھی ھاوینم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "وەرە جانا بەڵاگەردانی ڕوویی دڵفەریبت بم", "poem_description": "", "poem_text": "وەرە جانا بەڵاگەردانی ڕوویی دڵفەریبت بم\nھەتاکەی دڵ نەخۆش و چاوەڕێی چاوی تەبیبت بم؟ \n\n\nھەتاکەی ئینتیزاری چاوی عەییار و تەبیبت بم؟ \nئەوا کردم منیش بێگانە با ساتێ قەریبت بم\n\n\nئەوا چاوم بە شاڕێوە، ئەوا ڕووحم لەسەر لێوە\nھەتاکەی عاجز و بیماری چاوانی غەریبت بم؟ \n\n\nڕەقیبم دی لە بەر پێتا، وتم خۆزگە بەخۆی جانا\nکە تۆ گوڵ بی بەقوربانی ھەموو خار و ڕەقیبت بم\n\n\nبە سەیران و تەفەرروج چوویە نێو گوڵزارەوە جانا\nبە سەرگەردی گوڵ و گوڵزاری نەغمەی عەندەلیبت بم\n\n\nئیشارەت کردمێ عودالصليب پەیداکە ترساوی\nفیدای غەمزەی ئیشارە و پەنجەی عودالصليب بم\n\n\nوتم کەی دێ و فەرمووت: يا نصيب العلم عندالله\nھەتاکەی دڵ بە داغ و ئینتیزاری یانەسیبت بم؟ \n\n\nوەرە أنت و حليبك خۆ سەرم دانا لە ڕێگەی تۆ\nتەبیبا تا بە کەی ھەر چاوەڕێی مشتی زەبیبت بم؟ \n\n\nدەمێکە تەن نەخۆش و چاوەڕێتم بێ عیلاجم کە\nبەڵاگەردانی نوسخە و شەربەتی چاوی تەبیبت بم\n\n\nبە شەو وا شەمعی ئەغیاری، بە ڕۆژ بنوێنە ڕووی یاری\nبە زەڕڕەی پەڕتەوی خورشیدی حوسنی دڵفەریبت بم\n\n\nوتم کەی دێی و فەرمووت یا نەسیب خۆ ھەر بە ئوممێدم\nفیدای ھات و نەھاتی سوبح و شام و یانەسیبت بم\n\n\nوتی سابیر لە بەزمی عوشرەتا سینە بە موجمەر کە\nوتم فەرموو بەقوربانی بخوور و عود و تیبت بم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چاوت بە کینایەت وتی پێم وەختی زەکاتە", "poem_description": "", "poem_text": "چاوت بە کینایەت وتی پێم وەختی زەکاتە\nموژەت بە سەراحەت لە منی دا وەریگێڕام\n\n\nدوێنێ وتی ئەی خەستە سبەی دێمە عیادەت\nھەی ھەی کە چ بەزمێکە دەڵێی خوسرەو و دارام\n\n\nسەییاد بە سەد حیلە دەکەن سەیدی نەچیران\nمەجمووعی بە یەک غەمزەیی ئەو چاوە دەبن ڕام\n\n\nبێ ڕەبتیی شێعرم سەبەبی گەندمی قەلبە\nسوونی غەمی لێداوە بە بێ قووەت و بێ ڕام\n\n\nوالشمسی قەسەم وەلقەمەری ڕوویی دلارام\nڕۆحم لە بەدەندا نییە بیللا لە دڵ ئارام\n\n\nڕۆژێ کە لە توێی پەردەوە تیرێکی وەشان لەیل\nلەو کاتەوە مەجنوون سیفەت و عاشق و شەیدام\n\n\nفەرموویە کە حازر بە شەوێ دێم و نەخۆشم\nڕاوەستە لە سەر ھەیئەتی حوججاج لە ئیحڕام\n\n\nبیستوومە کە پرسیوییە لە ئەحواڵی نەخۆشیم\nلەوساوە چ خۆشیمە دەڵێی شاھی بوخارام\n\n\nھەرچەندە کە پایانی نییە بادییەیی عەشق\nمەدداحیی تۆ کافییە بۆ وەجھی ئیدارام\n\n\nلەم مەزرەعە سابیر نیەتی کیشتی عیبادەت\nئەمما بە دوعاگۆییی ئەم شافییە خێرام\n\n\nسابیر تۆ ئەگەر عاشقی ئازار و جەفای دۆست\nوەربگرە بە شوکرانەوە ھەروەک گوڵی ئیکرام"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ڕۆژێ کە نەبینم قەمەری ڕوویی دلارام", "poem_description": "", "poem_text": "ڕۆژێ کە نەبینم قەمەری ڕوویی دلارام\nڕۆحم لە جەسەد دەرچووە بێ شک لە دڵ ئارام\n\n\nلەیلی کە لە توێی خەیمەوە تیرێکی لە من دا\nلەو ڕۆژەوە مەجنوون سیفەتم مائیلی سەحرام\n\n\nچاوی بە ئیشارەت تەڵەبی کردمە قاپی\nحاجیب بە حیقارەت دەریکردم وەریگێڕام\n\n\nبەو ناوکی موژگانی بە ئەبرۆیی کەوانی\nوەققاسی زەبوون کردووە ھەم ڕۆستەم و بەھرام\n\n\nئەو ڕۆژە ئەگەر ڕوو بنوێنێ لە شکارا\nئاھووی لەڕ و شیری نەڕ و وەحشی ئەبن ڕام\n\n\nبیستوومە سبەی دێتە سەرینم بە تەبابەت\nئەمڕۆکە سولەیمانم و ئەسکەندەر و دارام\n\n\nلەوساوە سەناخوانی تۆ وا بۆتە وەزیفەم\nسەد شوکری خودا کافییە بۆ وەجھی ئیدارام\n\n\nعومرێکە لە ڕێگای سەفەر و کەعبەیی ڕووتم\nوەستاوم و بەستوومە لە تەوافی تۆ ئیحڕام\n\n\nلەوساوە جگەر خەستەیی شمشێری برۆتم\nبڕوا کە غەم و دەرد و بەڵا نایەتە ئارام\n\n\nسوونی غەمی تۆ گەندومی دڵمی بە تەلەف دا\nنانی غەزەلم شاھیدە بێ قووەت و بێ ڕام\n\n\nھەرچەندە کە سابیر نییەتی خزمەت و تاعەت\nئەمما بۆ دوعاخوانیی ئەو دولبەرە خێرام"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ڕەحمێکی خودا بێنە دڵ ئەی ڕۆحی شیرینم", "poem_description": "", "poem_text": "ڕەحمێکی خودا بێنە دڵ ئەی ڕۆحی شیرینم\nدوا گیانمە فەرموو قەدمێ بێنە سەرینم\n\n\nدەستێ بخە سەر جەرگ و دڵی زام و برینم\nبەو دەستە بلوورینەوە کۆتا کە گرینم\n\n\nبەو ڕوومەتی دەرکەوتنی تۆ جەژنەمە قوربان\nئەو ڕۆژە کە لێم غائیبی غەم بۆتە قەرینم\n\n\nئەم ڕۆژە لە چاوم ون ئەبی زەرد و زەعیفم\nھەرچەندە نزیکم ئەکەوی سوور و سەمینم\n\n\nجانا سەبەبی دووری و شیرینیی تۆیە\nفەرھاد سیفەت و کۆھکەن و ئەلبیسە شینم\n\n\nبنواڕیە ئاوێنە لە ئازارم ئەزانی\nتەدبیری دڵی ڕێش و لە سەد جێوە برینم\n\n\nسابیر کە گوڵی ڕوومەتی تۆی دی قەسەمی خوارد\nفاریغ لە گوڵ و گوڵشەنی فیردەوسی بەرینم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "کڵاوی سەر دڕاوی خۆم بە تاجی پادشا نادەم", "poem_description": "", "poem_text": "کڵاوی سەر دڕاوی خۆم بە تاجی پادشا نادەم\nکەلاوەی دووکەڵاوی خۆم بە قەسر و گەنجی شا نادەم\n\n\nپڵاوی سەر بە کشمیشی فەقیری یەعنی ئاسایش\nخودا بیدا لەمەولا ڕوو بە ترشی و شۆربا نادەم\n\n\nکە لاوی خۆم بە دەستی خۆی گوڵاوم لێ بپڕژێنێ\nئیتر حاشا وە کەللا دەس لە داوێنی سەبا نادەم\n\n\nبە خوێنی جیفە بەرگی زاھیدی ئالوودە کەم شێتم\nبە تەوفیقی خودا دینم بە دوو نان و عەبا نادەم\n\n\nکلیلی سابیری قاپی ھەموو مەقسوودێ ھەڵدەگرێ\nبیحەمدیللا بە دەس گرتوومە ڕەنجی خۆم بە با نادەم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "کە نووری تەلعەتی یارم لە تووری دڵ بڕا چی بکەم", "poem_description": "", "poem_text": "کە نووری تەلعەتی یارم لە تووری دڵ بڕا چی بکەم؟ \nتەنووری میحنەتی دووری لە سینەم ھەڵگڕا چی بکەم؟ \n\n\nئەوا چوو بۆ سەفەر لەیلا بەجێماوم لەبن کەیلا\nدڵەی مەجنوون بە واوەیلا بە دوویا ھەڵخڕا چی بکەم؟ \n\n\nھەتاکوو تاقەتم مابوو ھەموو غەم نان و ھەڵوا بوو\nکە خانەی سەبرەکەم سووتا کە پەردەی دڵ دڕا چی بکەم؟ \n\n\nبە ئەمری حەق قەڵەم بۆ ئێمە ھەر دەرد و غەمی نووسی\nئەگەر شیوەن نەکەم سەبر و قەرارم لێ بڕا چی بکەم؟ \n\n\nقەڵەم ڕۆژی ئەزەل بۆ ئێمە ھەر دەرد و غەمی نووسی\nھەموو ڕۆژ گەر نەناڵێنم لە ناو خاک و قوڕا چی بکەم؟ \n\n\nبە زنجیری مەلامەت ناشکێ قووەی جنوونی من\nلە دونیادا بە بەدناوی کە من زەنگم زڕا چی بکەم؟ \n\n\nلە باغی عومری خۆم و حوسنی تۆ بێ بەھرە بم تاکەی؟ \nلە بەر دەرگاھی تۆ ھەر دابنیشم لەم قوڕا چی بکەم؟ \n\n\nبە بەرگی تازەوە ھەرکەس ئەبینم مەست و مەسروورە\nھەمیشە قانع و سابیر لە توێی بەرگی شڕا چی بکەم؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "مودەتێکە ئینتیزارم بەم تەنی بیمارەوە", "poem_description": "", "poem_text": "مودەتێکە ئینتیزارم بەم تەنی بیمارەوە\nبەم دڵەی پڕ حەسرەت و دەرد و غەم و ئازارەوە\nئەی ڕەفیقانم عیلاجێ بێنە ئەم ھاوارەوە\nیاری من تۆراوە ھەمتی چوو بەلای ئەغیارەوە\nچارێ تریاکێ بکەن دڵ بوو بە گازی مارەوە\n\n\nکەی دەپرسی حاڵی دەردی عاشقی زار و مەلوول؟ \nناڵەناڵی عاشقانت کەی دەگاتە گوێی قەبووڵ؟ \nخانەبێزراو و جنوونم دائیمەن مائیل بە چۆڵ\nأمشي ميلاً عد مريضاً بێنە جێ ئەمری ڕەسووڵ\nئەمری حەق دێنم بەجێ تۆ بی و خودا بمشارەوە\n\n\nوا بریندارم بە تیری چاوی ما ذاغ البصر\nبۆ تەداوی سەد کە لوقمانی زەمانم بێتە سەر\nبۆ عیلاجم عاجزە ڕەد ناکرێ حوکمی قەدەر\nھەر دەبێ مەجنوون و شەیدا بم لە کێو و دەشت و دەر\nنیم بەتەنگی میحنەت و زنجیری عەیب و عارەوە\n\n\nتۆ خودا ئەی دولبەری تەن ناسک و گەردن بلوور\nخوا لە چاوی بەد بەدوورت کا لەمن خۆت مەگرە دوور\nوا لە چاوم دێ لە دووری تۆ سرووشکی زەرد و سوور\nتۆ بەسەر ئەم بەندەیی بێچارەدا ناکەی عبوور\nتابەکەی ئەم ئاوە لەم سەرچاوەیە بێتە خوارەوە؟ \n\n\nعاقڵان چیتان بەسەر سەحرانشینی شێتەوە\nخۆ بە بێ حیکمەت نییە لەو دەشتە وا دەخولێتەوە\nئەڵبەتە مەجنوونی لەیلایێکە ئەیدۆزێتەوە\nیا دڵی تۆراوە سەرگەردانە ئەیھێنێتەوە\nحاسڵی بێ سڕ نییە تۆ چیت بەسەر ئەسرارەوە؟ \n\n\nشەو لە تاوی ئاگری دووری خەوم لێ ناکەوێ\nپادشاھیی سەرزەمینم پێ ببەخشن نامەوێ\nغەیری ئەو جێگایە وا تەشریفی یارم وا لەوێ\nوەسڵی ئەو بۆ من مویەسسەر بێ بە کامی دڵ شەوێ\nچیم بەسەر جنات تجري تحتها الأنهارەوە\n\n\nمن کەتان ئاسا بە شەوقی حوسنت ئەی بەدری مونیر\nگەرچی سووتاوم لە ئازاری برین ناکەم نەفیر\nسەدھەزاران عاشقی وەک سابیری ڕووت و فەقیر\nتەیری دڵیان بۆ بە داوی زولفەکانی تۆ ئەسیر\nتۆ کە دانەی خاڵ ئەنێی بەو ڕوومەتی مەھپارەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "موسوڵمانان موسوڵمانان نەمانزانی نەمانزانی", "poem_description": "", "poem_text": "موسوڵمانان موسوڵمانان، نەمانزانی نەمانزانی\nخەزێنەی دینی خۆمان دا بە جیفەی عالەمی فانی\n\n\nلە عیلمی دینەوە جاھیل لە دونیا عالیم و کامیل\nلە فەرمانی خودا غافیل، لە ئەمر و نەھیی قورئانی\n\n\nبڵیندی قەسری دونیامان چووە ئەوجی فەلەک ئەمما\nبیناغەی خانوومانی دین ئەوا ڕووی کردە وێرانی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "سبەینانێ وتم ئەی نازەنین و شاھی لێوئاڵان", "poem_description": "", "poem_text": "سبەینانێ وتم: ئەی نازەنین و شاھی لێوئاڵان\nگوناھێکی نەبوو دڵ، داوی زولفانت لە پێ ئاڵان\n\n\nھەزار ئیفتادە لەو مەیدانە وریا بوونەوە وتیان: \nئەمە شوێنی کەڕ و لاڵانە نەک بێ عەقڵ و منداڵان\n\n\nھەموو زامار و خامۆشین، ھەموو ھوشیار و سڕ پۆشین\nوەگەر نە شوبھی کوێری بێ، عەسا ئەڕمییە نێو چاڵان\n\n\nئەگەر تۆ شێخی بەرماڵی، بە ئێمە ناکرێی حاڵی\nگەلێ کەس ھات و تاوی دا و زینی ئەسپی داماڵان\n\n\nئەگەر خۆ تۆ خوداناسی، وەکوو ماسی کەڕ و کاسی\nوە ئیللا وەک سەگی پاسی، چییە ناڵان و دەرماڵان\n\n\nبە ڕەنگ و ڕیش دەروێشی، بە خوڵق و خوو بەدئەندێشی\nعەجەب ئەسپێکی سەرکێشی، خودا بتخاتە ژێر پاڵان\n\n\nگەلێ کەس سابیری لەم ئاستانی یارە ھات و چوو\nبە ھێواشی و بێ دەنگی ئەگریان و ئەیانناڵان\n\n\nھەموو کەس سابیری لەم ئاستانە بەھرەوەر نابێ\nمەگەر بێ دەنگ و خامۆشان و ڕووت و بێ سەروماڵان"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە خەودا شەرع و دینم دی دەگریان", "poem_description": "", "poem_text": "لە خەودا شەرع و دینم دی دەگریان\nبە دەستوورێ کە مردوو بێ پدەریان\n\n\nکە چاوم کەوتە شین و باوکەڕۆیان\nدڵ و جەرگم لە تاوا بوونە بریان\n\n\nئەگەرچی دڵڕەق و غەرقی گوناھم\nمنیش بوومە شەریکی دەردەسەریان\n\n\nلەپاش ئەم شیوەن و گریانە پرسیم\nکە چی بوو باعیسی دەرد و کەدەریان\n\n\nجەوابیان دا بە دەنگی نەرم و مەحزوون\nلەبەر ئازار و سووتاوی جگەریان\n\n\nبرادەر تەعزییەی شێخ و مەلایە\nلە دونیادا نەما شوێن و ئەسەریان\n\n\nکە ئەھلی دین نەماوە ئەھلی دونیا\nھەموو دوورن لە ئەمری پێغەمبەریان\n\n\nچرا بکوژێتەوە تاریکە دونیا\nپدەر مرد و ھەتیو ما ڕووت و عوریان\n\n\nئیتر بێ حورمەتی شێخ و مەلایە\nخوسووسەن عالیمی مێزەربەسەریان\n\n\nئەوان بوون قەدری شەرع و دین بزانن\nنەمان و شەرع و دینمان قوڕ بە سەریان\n\n\nموسوڵمانی ئەمێستا ئیسم و ڕەسمە\nپەرێشانن بە خزمەت گا و کەریان\n\n\nپەنا بە خوا لە شەڕی ئەم زەمانە\nزوبان بگرن نەبن تووشی زەرەریان\n\n\nلە ئەبنائی زەمان دڵ ھەڵئەشێوێ\nنەزیک و دوور حەزەریان تا سەفەریان\n\n\nبە شەربە و شۆربا ڕازی بە سابیر\nبەشەر با بێنە شەڕ دووری لە شەڕیان"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە دەشتی سینە ھەڵگیرسا بڵێسەی ئاگری جاران", "poem_description": "", "poem_text": "لە دەشتی سینە ھەڵگیرسا بڵێسەی ئاگری جاران\nعیلاجێ ئاوی تەدبیرێ لەڕێی پێغەمبەرا یاران\n\n\nئەگەر تەعویزی دەرمانە ئەگەر تەدبیری لوقمانە\nپەیا کەن گورج و ئازانە لە دەشت و شار و عەتتاران\n\n\nلە تاوی ئاگری دووری بە غایەت دڵ پەرێشانم\nخودایە زوو بنێری تۆ حەکیمی دەردی بێ دەرمان\n\n\nشەرارەی ئاگری کوورەی دەروون نەکوژایەوە ئەسڵا\nکە فرمێسکم بە دەشتی سینەدا ئەڕژێ وەکوو باران\n\n\nدوعا یا تیببی جالینووس، موفیدی شەرعی یا کابووس\nلە دەردی عاشقان مەعکووس دەبێ دەرمانی عەتتاران\n\n\nلە تاوی ئاگری دووری سەبووری دڵ نەما ڕەببی\nسەبەبسازی بکەی ھەر تۆی حەکیمی دەردی بیماران\n\n\nعەجایب ئاگری سینە بە فرمێسکم نەبوو ساکین\nکە سابیر سەیلی ئەشکی وا ئەبارێنێ وەکوو باران"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە ھەوری دڵ پەیابوو باد و بەرق و ڕەعدەکەی جاران", "poem_description": "", "poem_text": "لە ھەوری دڵ پەیابوو باد و بەرق و ڕەعدەکەی جاران\nفەوارەی چاوی من فرمێسک ئەڕێژن ھەر وەکوو باران\n\n\nلە تاوی ئاگری دووریت نەماوە سەبر و ئارامم\nبەسەر ئەم ئاگرە ئاوێ لەڕێی پێغەمبەرا یاران\n\n\nئەگەر ئایاتی قورئانە ئەگەر ھەنگوین و لوقمانە\nپەیا کەن گورج و ئازانە لە دەشت و شار و بازاڕان\n\n\nخودایە تۆ حەکیمی حازقی بۆ خاتری قورئان\nشیفایێ زوو بە زوو نازڵ بکەی بۆ دەردی بیماران\n\n\nلەبەر لەیلایە مەجنوونم لەبەر شیرینە فەرھادم\nمەکەن مەنعم لە گریە و شیوەنی سارا و کۆساران"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "کە ڕۆژێ شەرع و دینم دی ئەگریان", "poem_description": "", "poem_text": "کە ڕۆژێ شەرع و دینم دی ئەگریان\nبە ھەردوو دەستە بەربووبوونە سەریان\n\n\nلە تەئسیراتی شین و باوەکەڕۆیان\nبرینی قەلب و ئازاری جگەریان\n\n\nوتم چیتان بەسەر ھات ئەی عەزیزان\nنەمابوو قووەتی سەمع و بەسەریان\n\n\nخولاسە تێگەیشتم ماجەرایان\nبەجارێ قەلب و جەرگم بوونە بریان\n\n\nکە وتیان ماتەمی شێخ و مەلایە\nھەتیو ماوین و بێ خاوەن وە عوریان\n\n\nئەوانە کۆڵەکە و فانووسی دین بوون\nلە دونیادا نەما شوێن و ئەسەریان\n\n\nعوموومەن مونکیری سادات و دەروێش\nخسووسەن جێنشینی پێغەمبەریان\n\n\nوتم فەرموو شەوێ میوانی من بن\nدەسم ھاویشتە سەر ئەستۆ و سەریان\n\n\nڕجام لێ کردن و سوودی نەبەخشی\nمنیش بوومە شەریکی دەردی سەریان\n\n\nقەسەمیان خوارد کە ناچینە وڵاتێ\nنەزانن شەرع و دین و پێغەمبەریان\n\n\nپەنا بە خوا لە شەڕڕی پیاوی ئەحمەق\nدیارە باتین و زاھیر زەرەریان\n\n\nبخوێنن ئایەتەلکورسی مونەووەر\nلەسەر کورسی دەکەن قانوون لەبەریان\n\n\nوەرە سابیر مەبە وێڵداشی جاھیل\nموبەڕڕابە لە ئەخلاق و سەقەریان"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بۆ حەکیمی تێگەیشتوو ئینتیزارم ڕۆژ و شەو", "poem_description": "", "poem_text": "بۆ حەکیمی تێگەیشتوو ئینتیزارم ڕۆژ و شەو\nشیوەن و گریانە دائیم، ئیش و کارم ڕۆژ و شەو\n\n\nڕۆژ خەیاڵی ڕوومەتی، شەو یادی زولفی نایەڵن\nخواردن و خەوتن نییە سەبر و قەرارم ڕۆژ و شەو\n\n\nمن لە خۆشی وەعدەکەی یەک لەحزە ئارامم نییە\nئینتیزار و کاتیبی لەیل و نەھارم ڕۆژ و شەو\n\n\nخۆ لە شمشێری برۆ و لێوگەستنت باکم نییە\nخۆت ئەزانی بێ شعوور و بێ ویقارم ڕۆژ و شەو\n\n\nخوێنی دڵ داوێنی چاوی گرتووم مەنعم مەکەن\nوا بە تووندی لێیئەدا نەبز و دەمارم ڕۆژ و شەو\n\n\nگەر تەماشا کەی لە ئاوێنە دیارە عیللەتم\nخۆ بە بێ حیکمەت نییە بەحر کەنارم ڕۆژ و شەو\n\n\nئەی پەریڕوو تۆ بە شمشێری برۆ ترساندمت\nھاتەوە سوێ کۆنەزامی ساڵی پارم ڕۆژ و شەو\n\n\nباوەڕت بێ سوورەتی تۆ وا لە دڵما نەخشی بەست\nزیکر و فیکری حوسن و خاڵە کەسب و کارم ڕۆژ و شەو\n\n\nیادی تۆ دائیم برینی سابیری دێنێتە سوێ\nیەک ھەوایە زامەکەی ئەمساڵ و پارم ڕۆژ و شەو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵ نەخۆش و زامداری دەردی یارم ڕۆژ و شەو", "poem_description": "", "poem_text": "دڵ نەخۆش و زامداری دەردی یارم ڕۆژ و شەو\nگریە و شینە لەباتی کەسب و کارم ڕۆژ و شەو\n\n\nڕۆژ و شەو دێنن خەیاڵی حوسن و زولفی بۆیە وا\nبێ قەرار و غوسسەبار و بێ ویقارم ڕۆژ و شەو\n\n\nیا بە ئوممێدی ویسالم یا لەبەر دەردی فیراق\nوا دەمێ شاد و زەمانێ بێقەرارم ڕۆژ و شەو\n\n\nڕۆژ و شەو تەفسیری ئایەی حوسن و زولفی یار ئەکەن\nوا گەھێ فەرھاد و گەھ مەجنوونەوارم ڕۆژ و شەو\n\n\nشەو لەبەر عیدی ویسال و ڕۆژ لە ئازاری فیراق\nخواب و خۆراکم نییە سەبر و قەرارم ڕۆژ و شەو\n\n\nپێی وتم مەگری کە ئازاری دڵت ساکین ئەبێ\nھاتە سوێ کۆنەبرینی ساڵی پارم ڕۆژ و شەو\n\n\nلەو دەمە لەفزی کە جاری بوو، لە چاوم سەدھەزار\nجۆگەلەی خوێن جارییە، بەحر کەنارم ڕۆژ و شەو\n\n\nخۆی نواند و لێوی گەست و لێم بزربوو لوجئەتەن\nفەتحی کرد و ڕۆحی برد و غوسسەبارم ڕۆژ و شەو\n\n\nدەستی نایە سەر دڵم پرسی لە ئەسبابی مەرەز\nتێگەیی وا لێدەدا نەبز و دەمارم ڕۆژ و شەو\n\n\nخۆ لەناو ئاوێنە وا مەعلوومە دەرد و عیللەتم\nئینتیزاری ڕەحمەت و دەرمان و چارم ڕۆژ و شەو\n\n\nچاوی ئاڵۆزە برۆی جووڵانەوە لێوی گەزی\nپەنجە دەبزێوێ شوکر مەستە خەسارم ڕۆژ و شەو\n\n\nچاوەڕێمە چونکە وەعدەی ڕۆژی وەسڵی دا شەوێ\nوا بە دائیم کاتیبی لەیل و نەھارم ڕۆژ و شەو\n\n\nشەو لەبەر جەژنی ویسال و ڕۆژ لە ئازاری فیراق\nخواب و خۆراکم نییە وەڵلاھی یارم ڕۆژ و شەو\n\n\nشەو کە دەنگی ھەلھەلەی دڵ ھات و سابیر ڕاچەنی\nخۆ بە بێ حیکمەت نییە وا ئینتیزارم ڕۆژ و شەو\n\n\nسابیری لەوساوە ئەو دڵدارە وەعدەی داوە پێم\nئینتیزار و کاتیبی لەیل و نەھارم ڕۆژ و شەو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "شەھیدی خەنجەری عەشقم برینم کارییە ئەمشەو", "poem_description": "", "poem_text": "شەھیدی خەنجەری عەشقم برینم کارییە ئەمشەو\nلەبەر چاوم عەجەب نیل و فوڕاتێ جارییە ئەمشەو\n\n\nلە سەردا سەیلی ئەشکم ھات و خانەی سەبری ڕووخاندم\nمھەندیس عاجیز و حەیرانە لەم میعمارییە ئەمشەو\n\n\nڕەفیقان ئاوی تەدبیرێ وە یا قورسی تەباشیرێ\nسەراپا جیسم و جانم ئاگری لێ بارییە ئەمشەو\n\n\nلە دووری یووسفی سانی میسالی پیری کەنعانی\nمەدینەی میسر و جان و دڵ لە شین و زارییە ئەمشەو\n\n\nنەما سەبر و دڵ و جانم جنوون و سینە بوریانم\nبە لوقمان ناکرێ دەرمانی ئەم بیمارییە ئەمشەو\n\n\nتەبیب و خێش و بێگانە ھەموو لەم دەردە حەیرانە\nنە دەرمانێ، نە تەدبیرێ، نە کەس ھاوارییە ئەمشەو\n\n\nخەزانی غەم گەڵاڕێزانی خستە باغچەیی عەیشم\nلە بەرگی خوڕڕەمی نەخلی ئوممێدم عارییە ئەمشەو\n\n\nخەتابارم مەکەن خزمینە لەم گریان و ناڵینە\nجگەر سووتان و دڵ برژانی من ناچارییە ئەمشەو\n\n\nکەسێ مەجنوونی لەیلایێ نەبێ لەم حاڵە تێناگا\nئەگەرچی عیللەتی من دوور لە یارم ھارییە ئەمشەو\n\n\nحەکیما ڕەنگ و ڕوخسارم ئەزانی بۆچی وا زەردە؟ \nبە سەردی مەیلی یارم دڵ لە بورجی نارییە ئەمشەو\n\n\nلە شەڕحی شەمسی ڕووت دەرسی بخوێنێ موستەعید فەورەن\nمودەڕڕیس، ھەم موجەووید، ھەم مەجاز و قارییە ئەمشەو\n\n\nئەگەرچی ڕووت و موحتاجم ڕفاندی جەردە تاراجم\nبیحەمدیللا دوڕ و مەرجان لە دەورم بارییە ئەمشەو\n\n\nبەیانی حیکمەت و ئادابی دەرسی شەرحە شەمسی ڕووی\nلەکن عەللامە ئیزھاری بکا فەننارییە ئەمشەو\n\n\nگەزافی عەشقی لێدا سابیری با موستەحەقی بێ\nبە چنگی شاھبازی عەشقەوە پاسارییە ئەمشەو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یا ڕەب پەناھ نییە غەیرەز پەناھی تۆ", "poem_description": "", "poem_text": "یا ڕەب پەناھ نییە غەیرەز پەناھی تۆ\nبە سەد گوناھەوە ڕووم کردە بارەگاھی تۆ\n\n\nئومێد ئەکەم بە عەفوو خەتام داپۆشی\nتۆ پادشاھ و من بەندەیی ڕووسیاھی تۆ\n\n\nعومری خدر و موڵکی ئەسکەندەرم گەر ئەبوو\nسەرفم ئەکرد بە خودا ھەمووی لە ڕاھی تۆ\n\n\nناشارەزام و ئاشنایێ نییە دەسم بگرێ\nقەیدم بکا لە دەفتەری تیپ و سوپاھی تۆ\n\n\nیا ڕەب بگاتە دامەنی ئاشنا دەستی سابیری\nثاني بە جاھی ئەنبیا ئەووەل بە جاھی تۆ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "وا لە چاوانم بزر بوو ڕوویی یاء و ئەلف و ڕێ", "poem_description": "", "poem_text": "وا لە چاوانم بزر بوو ڕوویی یاء و ئەلف و ڕێ\nشەو لە خەو مەئیووس و چاو و دڵ لە ساد و بێ و ڕێ\n\n\nسەبر و ئارامم نەماوە واو و قاف و ئەلف و ڕێ\nخانە بێزار و زەبوونم شیبھی شین و یێ و تێ\n\n\nزامداری تیری چاوی داڵ و لام و بێ و ڕێ\nبێ خەو و خۆراک و دڵ پڕ میم و حێ و نون و تێ\n\n\nتا لە من ون بێ جەماڵی داڵ و لام و بێ و ڕێ\nچاوەکەم بێ نوورە دڵ بێ شین و کاف و یێ و بێ\n\n\nبێ شەکیب و بێ قەرارم تەن نەخۆش و بێ دەوا!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە خۆری ڕوومەتی چاوی گەلاوێژ", "poem_description": "", "poem_text": "بە خۆری ڕوومەتی چاوی گەلاوێژ\nبەجارێ عالەمی گێڕا بە شەوگێژ\n\n\nبە مانگی ڕوومەت و چاوی گەلاوێژ\nموسوڵمانان عیلاجێ بوومە شەوگێژ\n\n\nھەموو عالەم ئەسیر و زامدارن\nبە داوی زولف و تیری چاوی خوێنڕێژ\n\n\nئەوا کردم لە داوی زولفی دەرچووم\nبۆ کوێ ڕاکەم لە ترسی چاوی خوێنڕێژ\n\n\nنەھاتی دەفعەیێ دەردم دەواکەی\nوەسییەت بێ وەرە قەبران و بمنێژ\n\n\nلە ترم و تار و تیرت تێر نەبوومە\nبە کاوی دڵ بە چاوی تۆ بھاوێژ\n\n\nبە غەمزەی چاوی دڵ تەسکینی نایێ\nوەکوو بیستووتە بۆتە بەرخی لامێژ\n\n\nخودا بەختی بڵیندی دا بە ئێوە\nبە ئێمە دەستی کورت و تالیعی لێژ\n\n\nنەھاتیتە سەر ئەم ناساغە جارێ\nکە مردم بێرە سەر گۆڕەکەم بمنێژ\n\n\nمەپرسە سابیری چۆنە لە دووریت\nپەرێشانە بە وێنەی ئادەمی گێژ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پەرێشانم بە تیری چاوی خوێنڕێژ", "poem_description": "", "poem_text": "پەرێشانم بە تیری چاوی خوێنڕێژ\nوەکوو حۆلی بیابانم وڕ و گێژ\n\n\nعیلاجم ناکرێ دەردم گرانە\nبە قورئان و حەکیمان و بە ڕاوێژ\n\n\nئەزانی باعیسی شەوتاو و لەرزم\nبە تاتای زولف و چاوانی گەلاوێژ\n\n\nھەتا ئومێدی مانم بوو نەھاتی\nکە مردم بێرە سەر قەبران و بمنێژ\n\n\nبە بەرزی قامەتی کووتاھە دەستم\nبە ڕاستی سەروی قەددی تالیعم لێژ\n\n\nنەمامی قەددی تۆ با سەوز و تەڕ بێ\nلە کانی چاوی من پاراوە بینێژ\n\n\nبپرسە سابیری چۆنە لە دووریت\nپەرێشانە میسالی بەرخی لامێژ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی شوعاعی حوسنی تۆ ڕۆشن دەکا تیرە موغاک", "poem_description": "", "poem_text": "ئەی شوعاعی حوسنی تۆ ڕۆشن دەکا تیرە موغاک\nخۆری یا حوور و پەری یا ڕۆحی! ئەی روحي فيداك؟ \n\n\nفەرموو سەیری کە نەخۆشانت کە موشتاقن بە جان\nبا وجوودی ئافتاب گەرچی دەبێ شەونم ھیلاک\n\n\nکاشکێ ڕۆژێک دەھاتی دەس بە تیغ و خەشمناک\nخۆم بە یەکجاری دەکرد خەڵتان و غەرقی خوێن و خاک\n\n\nچاکی دامەن ھەڵکە با چڵکن و خوێناوی نەبێ\nچونکە جێی باڵایە دائیم ساحیبی دامانی پاک\n\n\nبۆ نومایش خۆی نیشان دا عومری خەڵکی دا بە باد\nعادەتەن وەختێ کە خۆر ھەڵدێ دەبێ شەونم بە خاک\n\n\nچاوەکەم ئوممێدی وەسڵی تۆیە مایەی ژینمە\nبا بە ڕووزەردی نەچێ ڕۆحم بە نێو ئەڕواحی پاک\n\n\nسابیری تێفکرە یارت لێوی خۆی بۆچ گەستووە؟ \nیەعنی وسکوت! ئەم قسە بێسەرفە نازانم بە چاک!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی شێخی تەکیەزل و خانومانی دین بچووک", "poem_description": "", "poem_text": "ئەی شێخی تەکیەزل و خانومانی دین بچووک\nوەی پیری دەعیەزل و گرانجان و عەقڵ سووک\n\n\nبۆ مەنفەعەت ئەچیتە پێشەوە برا گەورەکەم\nڕۆژی سەخا ئەکەویتە دووا وەک برابچووک\n\n\nئەمڕۆ بە باڵ و پەڕی دەوڵەمەندی ئەفڕی و سبەی\nباڵ و پەڕت لە دۆزەخا ئەبێ ھەڵەپڕووک\n\n\nچونکە خودا گرانی و حوڕمەتێکی دا بە تۆ\nلائیق نییە بڕوانییە ئێمە بە چاوی سووک\n\n\nسەد کە ساحیبی دینار و دەرھەم و شەوکەتی\nوێرانە باغ و زەراعەتی دینت بە دووک و شووک\n\n\nھەرچەندە گفتوگۆم خۆش نییە لە کن عەوام\nبۆ عیللەتی دەروون خاسترە لە حب الملوك\n\n\nباوەڕبکە قسەکانم ھەموو کۆک و بێ غەشە\nگەر عەیبی لێ ئەگری وەرە بکۆکە چرووک\n\n\nھەرچی بڵێم بە قەوم و بێگانە فوجئەتەن\nئامادە لەسەر چۆک و ئەمدەنە بەر چەپووک\n\n\nھەر پووکەپوکتە گوێزی پووک ناشکێ بە پووک\nئەی پیری سەرسپی سووکەسووک مەکە لە دەوری بووک\n\n\nخامۆش سابیری کە نەسیحەتشنەو نەما\nنووسراوی خۆت بشارەوە مەزرووف و سەر بلووک!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی پیری ئێسک و گوێ گران عەقڵ و حوقەسووک", "poem_description": "", "poem_text": "ئەی پیری ئێسک و گوێ گران، عەقڵ و حوقەسووک\nوەی میری تەکیەزل و خانەی دین بچووک\n\n\nپووکت نەما گوێزی پووک مەنێ بە دەم، بەدە\nبۆ پیر و ڕیشسپی جوان نییە تازە بووک\n\n\nڕۆژی تیجارەت و تەمەع خۆت بە براگەورە عد ئەکەی\nمەیدانی نوێژ و جەماعەت ئەبی بە برابچووک\n\n\nشوکری خودا شەوکەتی داوە پێت و شووکتە\nبووستانی دینی تۆ بەڕەڵڵایە بە دووک و شووک\n\n\nعالەم گرفتیان کردووە ناچنە سەر حەکیم\nسەد کاشکی ئەچوون و ئەیانخوارد حب الملوك\n\n\nئەم ناڵەناڵە مناڵانە کە فەخری پێوە ئەکەن\nبێ ئیعتیبارە ناڵەی مناڵی ناڵە فسووک\n\n\nسابیر ئەگەرچی قسەت ڕاستە بەسیەتی مەڵێ\nتەعزیری ناس مەکە لە مەساکین تا ملووک"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بۆ نەچێ ڕۆحم کە چاوم کەوتە چاوی خەشمناک", "poem_description": "", "poem_text": "بۆ نەچێ ڕۆحم کە چاوم کەوتە چاوی خەشمناک\nخۆر ھەڵات و جێ بە جێ بۆچی نەبێ شەونم ھیلاک\n\n\nفەرموو سەیری کە لە ڕێگەی عەشقی تۆ دا عالەمێ\nعاجز و بیمار و ماتەمبار و غەرقی خوێن و خاک\n\n\nتۆ کە ڕابوردی بەسەرمانا دەسم دامێنی تۆ\nچاکی نازک ھەڵکە ئالوودە مەکە داوێنی پاک\n\n\nسابیری لێو گەستنی ئەو شۆخە بێ حیکمەت نییە\nیەعنی ناڵین و شکات و گریە نازانم بە چاک"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تابەکەی قوربان سروشکی خوێن و ناڵەی دەردناک", "poem_description": "", "poem_text": "تابەکەی قوربان سروشکی خوێن و ناڵەی دەردناک\nوەک خەیاڵت بێ بە چاو و سینەدا روحي فيداك\n\n\nفەرموو فەرموو عاشقانت وا بە جان موشتاقی تۆن\nگەرچی تۆ خۆری ئەوان شەونم ئەبن مەحو و ھیلاک\n\n\nخۆ بە ئوممێدی ویسالی وا حەیاتم باقییە\nوەر نە دووریت دەم بە دەم دەمخاتە گێژاوی ھیلاک\n\n\nگەر بە قەسدی کوشتنم ھاتی دەسم دامانی تۆ\nچاکی نازک ھەڵکە خوێناوی نەبێ داوێنی پاک\n\n\nبمکوژە بەڵکوو حەیاتی جاویدانم دەسکەوێ\nچاک ئەچم بۆ چاکی چاکان، چاک بەدار و سینەچاک\n\n\nوا برۆی ھێنایە یەک، ئەو لێو گەزانە یەعنی چی؟ \nپڕ حەزەر بە سابیری بێباکە با نەتکا ھیلاک"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھەوای وەیشوومەی مەیلەکەی دڵدار", "poem_description": "", "poem_text": "ھەوای وەیشوومەی مەیلەکەی دڵدار\nمەزرەعەی شادیم فەوتان وە یەکجار\n\n\nقازانجم غەمە لەگەڵ سەرمایە\nئیتر چ باکم گەرما و سەرمایە\n\n\nغەم لە جێی خۆشی نائیب مەنابە\nعوشڕەتم مودام بادە و شەرابە\n\n\nموتریبا لە چاو منت کەوتبێ\nمەقامێ بڵێ کەس نەژنەوتبێ\n\n\nغەم بێ حیساب و سەر و سامانە\nسەداکەت شیفای دەرد و زامانە\n\n\nبەدڵ تیمار کە زامی بیمارێ\nلەو دەم و مەقام ڕەحمەت دەبارێ\n\n\nزامار حەربەی موژەی دڵدارم\nبۆیە وا مودام دیدە خوونبارم\n\n\nمەگەر برینم وەختێ ساڕێش بێ\nمن و یار ئیتر نە کەس نە خێش بێ\n\n\nئەی بەختە ئاوێ بدە وە چاودا\nئەوا سووسکەی دڵ خنکا لە داودا\n\n\nڕەحمێ کە بە حاڵ گرانیی دەردم\nبە ڕەنگی زەرد و ھەناسەی زەردم\n\n\nیا من بەدبەختم یا یار بێزارە\nوا ڕەنگم خەزان ئەشکم بەھارە\n\n\nشێواوم وێنەی قەیسی عامیری\nناوم نەجمەدین لەقەب سابیری\n\n\nنەخۆشی باتین ئەگەر زاھیر بێ\nمەسڵەحەت وایە بەندە سابیر بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھەوای وەیشوومەی مەیلەکەی دڵدار (٢)", "poem_description": "", "poem_text": "ھەوای وەیشوومەی مەیلەکەی دڵدار\nمەزرەعەی شادیم فەوتان وە یەکجار\n\n\nخسووسەن وەفا و جەور ڕووزگار\nگرەو بەردەوە جە بێ مەیلی یار\n\n\nدڵ چ قەید غەم ئازاد نمەبۆ\nذەروازەی شادی گوشاد نمەبۆ\n\n\nتا ئوردوی شادی وەسڵەکەی ئازیز\nماوای سوپای غەم نەکەرۆ ناچیز\n\n\nبا دڵ وە حەربەی موژگان دڵدار\nناوەروو زامی چەم نەبوو خوونبار\n\n\nسا بەختە ئاوێ بدو وە چەمدا\nبا تابوور غەم بدو وە ھەمدا\n\n\nئەی بەخت و زەمان، ئەی جەور و ستەم\nمەینەت و جەفا، غەم وەبان غەم\n\n\nیا ڕەب وە حاجەت ڕەسوول ئەکرەم\nیاران وێنەی من نەوینان وە چەم\n\n\nپەشێوم وێنەی قەیس عامیری\nناوم نەجمەدین لەقەب سابیری\n\n\nيا مالك الملك، ستار العيوب\nوەنەم ببەخشی سەبرەکەی ئەییووب\n\n\nیا دڵەی غەمگین وە وێنەی یەعقووب\nئاخری ڕۆژێ بگەم بە مەتلووب\n\n\nبە جاھ ئایەی سبع المثاني\nشادم کەی وێنەی پیری کەنعانی\n\n\nسابیری نەخۆش بێ دەوا و تەبیب\nسەبر کە ضرب الحبيب زبيب"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "موسوڵمانان لە ڕێگەی شەرع و دین دووری و بەری تاکەی", "poem_description": "", "poem_text": "موسوڵمانان لە ڕێگەی شەرع و دین دووری و بەری تاکەی؟ \nحەیا و شەرمێ بکەن دووریی خودا و پێغەمبەری تاکەی؟ \n\n\nلە شاری عوشرەتا مەستی لە بازاڕی تەمەع چوستی\nلە خانەی تاعەتا سستی میسالی سەرسەری تاکەی؟ \n\n\nبەزاھیر ڕەنگی ئەییوبی بە باتین جەنگ و ئاشووبی\nبە سوورەت حەزرەتی مووسا بە سەنعەت سامیڕی تاکەی؟ \n\n\nدەمت تەسبیح و تەھلیلە دڵت بازاڕ و ئۆتیلە\nتەریقی لای محەممەد بی بە عیسا موشتەری تاکەی؟ \n\n\nبە ڕۆژ تەسبیح و سەججادە بە شەو تەدبیری سەر جادە\nخەجاڵەت بی نەجیبزادە، لە ئیرسی ئەب بەری تاکەی؟ \n\n\nلە بێھۆشی و سەرگەرمی، لە مەغرووری و بێشەرمی\nلە دونیا و قیامەت بێ خەبەر ئاخر شەڕی تاکەی؟ \n\n\nبە دەم سۆفی بە دڵ عاسی تەریقی عامی و خاسی\nلە چۆڵی غەفڵەتا کاسی، کەر و گا پەروەری تاکەی؟ \n\n\nلە تەعلیمی سواریدا جەوان و چاپکی ئەمما\nلغاوی ئەسپی نەفست کە بڵێ تەنپەروەری تاکەی؟ \n\n\nبە ڕۆژ مەردی خوداناسی بە شەو جەردەی دز و عاسی\nوەرە تا باوەڕ و کاسی، ڕەوشتی کافری تاکەی؟ \n\n\nکوڕی نەفست لە شیری دایکی دونیا ببڕەوە سابیر\nلە میوە و مەوھیباتی ڕەحمەتی ڕەحمان بەری تاکەی؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نیگارا چاوی مەستت عالەمی گێڕا بە مەخمووری", "poem_description": "", "poem_text": "نیگارا چاوی مەستت عالەمی گێڕا بە مەخمووری\nوە ھەم بەو چاوە بیمارە شیفایی دەرد و ڕەنجووری\n\n\nشوعاعی مانگ و ڕوخسارت شکستی دا بە مانگ و خۆر\nبە نووری حوسنی بێ چوونت کە تۆ سەر تا قەدەم نووری\n\n\nبە ئاھ و شیوەن و سۆزم بە چاوی سوور و ئاڵۆزم\nوەھا وێرانە خانەی دڵ نەما ئومێدی مەعمووری\n\n\nگەدایی ئاستانت خۆشترە بۆ من لە پاشایی\nبە ئومێدی کە ڕۆژێ پێ بەسەرما نێی و ڕابووری\n\n\nوەرە ئەی دڵ قەڵاتەی بەندەگی شاھت لە گەردن کە\nوەسیقەت تا نەبێ زەحمەت قەبووڵت کەن بە مەئمووری\n\n\nلە قەول و فیعلی شەیتانی لە خوڵق و خوویی حەیوانی\nموبەڕڕابە کە ئینسانی، چ نادانی و مەغرووری\n\n\nجەراحاتی دەروونی سابیری ساڕێژ ئەبێ ڕۆژێ\nکە تۆ دانێی یەدی بەیزا لە سەر سینەی وەکوو تووری"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چەتە و پۆلیس", "poem_description": "لە کاتی عاسێ بوونی عەشائیرە کوردەکان وتراوە", "poem_text": "ئومەرا کافر و سادات و موسوڵمان چەتە بێ\nقوڕ و بۆیاغی دوو عالەم بەسەر ئەم میللەتە بێ\n\n\nچونکە پۆلیس و چەتە دوژمنی دین و ماڵن\nئوسەرا با ئیشی ئەم دەردیسەر و زیللەتە بێ\n\n\nئەم ئەڵێ گۆشتی فڕووجم ئەوێ بۆ قاوڵتی\nئەو ئەڵێ شێوی شەوم مەرگەیی گیسکە قوتە بێ\n\n\nلە وڵاتێ کە گوزەرگاھی چەتە و پۆلیسە\nموختەسەر کەس نییە بێ وەسوەسە و ختختە بێ\n\n\nبە دوو سێ ساڵی تری نانی ڕەعییەت ئەبڕێ\nئەگەر ئەم عالەمە لەم حاڵەت و وەزعییەتە بێ\n\n\nنەبزی فەللاح لەبەر بێ گەنمی جەوجەوییە\nچەتە ئالیکی دەوێ گەرچی بە دووقیمەتە بێ\n\n\nگەرچی فەللاح زەخیرەی دوو سێ باری مابێ\nباوەڕم نایە بەشی لائیحە و مەزبەتە بێ\n\n\nسابیر ئەم میحنەت و ئەحواڵە جەزای ئەعمالە\nحەزەرت لەم مەرەزە پڕ دەرد و عیللەتە بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەلا ئەی پیری ئاخرشەڕ ڕەئیسی قەوم و سەرخێڵی", "poem_description": "", "poem_text": "ئەلا ئەی پیری ئاخرشەڕ ڕەئیسی قەوم و سەرخێڵی\nھەتاکەی غافڵ و مەستی لەسەر تەخت و قەراوێڵی؟ \n\n\nشەوی گەنجی نەما ھەڵسە لە خەو، سەیری کە ئاوێنە\nئەڵێ: ئەی پیری نازیرەک ھەتا کەی خوویی جاھێڵی؟ \n\n\nئەجەل ئامادەیە بۆ تەخت و تاراجت، چ عەقڵێکە؟ \nخەریکی گردوکۆی ماڵی، سبەی بۆ خەڵکی جێ دێڵی\n\n\nلەلات وایە بە شاڕێدا ئەڕۆی و ڕووت لە مەقسوودە\nوەڵی ڕێگەی دزانە، ناگەیە مەقسوودی خۆت، وێڵی! \n\n\nتەماشا کە لە پانی ئەرز و تەنگی چاوی دونیادار\nچ چاوبرسین بە جووتیار ئەمر ئەکەن بۆ ڕێگە ناکێڵی؟ \n\n\nزەمینی بێ نیزاع و منبت و ئەعلا ئەگەر مابێ\nسەری گۆنایە ئاوی ئەشکی چاوە جەرگە ئەستێڵی\n\n\nکە زاریع مەردوم و بێڵی موژەی فرمێسکی ئاوی بێ\nلە ئەرزی ڕوو ئیرەم پەیدا ئەکەی گەر بێ فڕوفێڵی\n\n\nھەتا ماوی عیلاجی ڕێگەیی تووشەی قیامەت کە\nچ لازم ماڵ و موڵکت بۆ کوڕی ئەحمەق بەجێ بێڵێ\n\n\nشەوی پیری وتی سابیر جەوانیی بێوەفا ڕۆیی\nوتم تۆش ئاخری عومرم ئەبێ ڕۆژێ بەجێم بێڵی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەگەر عاشق دڵی زاماری تیری چاوی دولبەر بێ", "poem_description": "", "poem_text": "ئەگەر عاشق دڵی زاماری تیری چاوی دولبەر بێ\nئەبێ جۆشی دڵ و سینەی ھەمیشە وەک سەماوەر بێ\n\n\nبرین و عیللەتی دووری بە نووسین ئینتیھای نایە\nمەلائیک کاتیب و دەریا مەرەکەب، چەرخ دەفتەر بێ\n\n\nبە ئاوی کەوسەر و زەمزەم شەرارەی سینە نابێ کەم\nبە ئەحواڵم وراءالظهرەکەی مەیدانی مەحشەر بێ\n\n\nوەرە تۆ تەرکی لەززەت کە، قەبووڵی فەقر و زیللەت کە\nتەماشای نوور و عیززەت کە، جیھانت بۆ موسەخخەر بێ\n\n\nسەبا بۆنی غوباری باغی ڕووی و خاکی پێی ھێنا\nئەبێ چاوم مونەووەر بێ، دەماغی دڵ موعەتتەر بێ\n\n\nبزانی لەززەتی تەرکی لەزائیز، لەززەتی دونیا\nقەبووڵ ناکەی ئەگەرچی ڕووی زەوی ھەنگوین و شەککەر بێ\n\n\nکەسێ دەروێش و قانیع بێ دڵی پڕ فیکری سانیع بێ\nچ دەربەستە بەرەو لێفەی زەمین و چەرخی ئەخزەر بێ\n\n\nبە جەھدە تەرکی نەفسانی بەدەس نایە بە ئاسانی\nبە تەئیداتی ڕەببانی مەگەر سابیر موزەففەر بێ\n\n\nوتم تاکەی بە چاوی سوورەوە ھەر ئینتیزارت بم\nوتی شیوەن کە تا ڕۆژێ لە کونجی سینە جان دەربێ\n\n\nبرادەر تەرکی نەفسانی بەدەس نایە بە ئاسانی\nمەگەر زیکری دەم و دڵ سابیری ئەڵڵاھوئەکبەر بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی بە سوورەت نووربەخشی ئافتاب و کەوکەبی", "poem_description": "", "poem_text": "ئەی بە سوورەت نووربەخشی ئافتاب و کەوکەبی\nوەی بە لێوانی مەسیح ئاسا شیفابەخشی تەبی\n\n\nچاوەکانت مەستی نازە یا لە خەو ھەڵساوە یا\nمەستی مەی یا خوێن ڕژانی عاشقانە مەتڵەبی؟ \n\n\nحەیدەری چاوت بە زولفەققاری ئەبرۆ ئەی سەنەم\nخەیبەری دڵمی لەبن ھێناوە شار و مەکتەبی\n\n\nتا بە موغناتیسی چاوت ئاسنی دڵ جەزب ئەکەی\nڕۆحی عالەم پەڕڕەکایە تۆ میسالی کەھرەبی\n\n\nکاشکی من نام و نیشانی تۆم ئەزانی ماھڕوو\nتۆ کە شازادەی عەجەم یا کورد و ڕووم و عارەبی\n\n\nخۆ بە ڕووترشی لە تۆ دوور ناکەوم ئەی خووبڕوو\nوەک مەگەس سەدجار دەرمکەی دێمەوە شیرین لەبی\n\n\nبێ بەڵا بی سەرفی سرکەی ڕووت ئەکەی بۆ ئاشنا\nڕووبەڕووی بێگانە وەک ئەسکەنجەبین خۆش مەشرەبی\n\n\nتا ھەناسەم عەرز و حاڵی دڵ نەباتە بەر دەمی\nکەی عیلاجی زوعفی قەلبی من ئەکا غونچەی لەبی؟ \n\n\nبۆ گرووھی عاشقان نابێ لەمەولا ڕاحەتی\nتا بە دوو جەللادەوە تۆ حاکمی ئەم شارە بی\n\n\nسابیری ئازا سەری تەسلیم لە بەر پێی دابنێ\nتا لە سایەی یارەوە ڕۆژێ بە ساحیب بەھرە بی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی جەوان ئەو بەدری حوسنە گەر ببینی شەو لە خەو", "poem_description": "", "poem_text": "ئەی جەوان ئەو بەدری حوسنە گەر ببینی شەو لە خەو\nفیکری بیکری نازەنین و ماھ جەماڵت کەی دەبێ؟ \n\n\nحەنزەلی دەستی بلوورینت لە شەککەر خۆشترە\nباسوق و حەلوا بە زەوقی جوێنی تاڵت کەی دەبێ؟ \n\n\nباعیسی ژینم ئومێدی وەسڵی تۆیە بتگەمێ\nپێت بڵێم سا بمکوژە خوێنم حەڵاڵت کەی دەبێ؟ \n\n\nگەرچی ئومێدی ویساڵت قووەتە بۆ جان و دڵ\nھەم تەرازووی لەززەتی شەرتی بەتاڵت کەی دەبێ؟ \n\n\nپادشاھا سابیری عومرێکە دەربانی دەکا\nداخیلی خوددامەکەی سەفی نەعالت کەی دەبێ؟ \n\n\nدولبەرە مەست و فەلەک کەڕ، بەختی شوومت خەوتووە\nسابیری نەفعی شکات و عەرز و حاڵت کەی دەبێ؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی دڵ ئەگەر بەڕاستی ئیتاعەی خودا ئەکەی", "poem_description": "", "poem_text": "ئەی دڵ ئەگەر بەڕاستی ئیتاعەی خودا ئەکەی\nموتابەعەی شەریعەتی حەزرەتی موستەفا ئەکەی\n\n\nفەڕزی خوا و سوننەتی حەزرەتی موستەفا بکە\nتەسەووری لە داستانی ئادەم و حەوا ئەکەی\n\n\nئەگەر ئاگر ئەھاوییە دڵ و ئەبیتە ھاوییە\nو ما ادراك ماهيه بە دەست و پێ سەما ئەکەی\n\n\nشەو بە کلیلی زیکرەوە تا بە سەحەر بپاڕەوە\nگەر تەڵەبی خەزائینی مەراحیمی خودا ئەکەی\n\n\nسەماوەری دەروونی خۆت بە ناری عەشق بھێنە جۆش\nشەککەر و چایی حازرە سابیری مەیلی چا ئەکەی\n\n\nنییەت و حوسنی کردەوە فیکری نیھان و زیکری سڕ\nوەرنە خودا بە تەپڵ و دەف ناخەڵەتێ ڕییا دەکەی\n\n\nیادی خودا ئەگەر ببی مەیلی گوناھ کەی ئەکەی\nدووری لە ئافات و بەڵا، خەڵق و خودا ڕەزا ئەکەی\n\n\nفیکری خودا دەلیلی تۆ زیکری زوبان کلیلی تۆ\nڕوو بکە بابی مەرحەمەت تا ھونەرێ پەیا ئەکەی\n\n\nژەنگ و غوباری قەلب و ڕوو، چڵکی لیباس و دەست و پا\nبشۆ! بشۆ گەر ھەوەسی مەجلیسی پادشا دەکەی\n\n\nئەگەر شەوێ تەفەڕڕوجێ بکەی لە سونعی کردگار\nعەزیزی من لە گورگی خەو میسالی مەڕ ھەڕا ئەکەی\n\n\nخودا نەزەر لە حوسنی نییەت و دڵی بەشەر ئەکا\nچاکە نیشانی خەڵک ئەدەی خەراپە ژیر پا ئەکەی\n\n\nخەشیەت و خەوفی زولجەلال عەشق و حوبی موستەفا\nتا نەچەقێ لە سینە کەی موخالەفەی ھەوا ئەکەی\n\n\nتێبگە عز من قنع لادە لە ذل من طمع\nحاسڵ ئەکەی ڕەزایی حەق، حەق لە بەتاڵ جودا ئەکەی\n\n\nعەشقت ئەگەر حەقیقەتە مەناڵە گەر شەقیقەتە\nوەرنە مەجاز و بیدعەتە سابیری ھووی و ھا ئەکەی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە شامی زولف و ئەبرۆی ھیلالی", "poem_description": "", "poem_text": "بە شامی زولف و ئەبرۆی ھیلالی\nدیارە سوبحەکەی جەژنی ویسالی\n\n\nلە کن دەرکەوتنی باغی جەماڵی\nدڵی من بولبولی ماھی جەماڵی\n\n\nبە ڕوویی ئافتاب و لێوی ئاڵی\nسەنای زولفی بکەم یا وەسفی خاڵی\n\n\nئەگەرچی سوورەتەن دوورم بە مەعنا\nلە من نەزدیکە سوڵتانی خەیاڵی\n\n\nخودایە کەس نەبێ تووشی غەمی من\nکە خەڵکی پێی بڵێن کافر بە حاڵی\n\n\nبە شەو تا ڕۆژ ھەر گریانە پیشەم\nنەھاتی و پێم بڵێی بۆچی ئەناڵی\n\n\nئەگەر خۆی بمکوژێ پێم خۆشە ئەمما\nڕەقیبیش بۆ نەھاتیم ھاتە پاڵی\n\n\nبە دەستی خۆی خوێنیشم بڕێژێ\nئەڵێم وەک شیری بەر دایک حەڵاڵی\n\n\nنەمامی قامەتی غایەت بڵندە\nدەسم ناگاتە سێو و پڕتەقاڵی\n\n\nخودایە تۆ دەمی سابیر شیرین کە\nھەموو عومرم بەزایع چوو بە تاڵی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا لە مەیلی تێگەیشتم یاری شیرین لام و بێ", "poem_description": "", "poem_text": "تا لە مەیلی تێگەیشتم یاری شیرین لام و بێ\nڕوو لە دنیا وەربگێڕی دێتە قاف و سین و ھێ\n\n\nتا قسەی یاری لەگەڵ ئەغیار ئەکەی بێزارە لێت\nتێبگە ناکا نیساری ڕێ و حێ و میم و تێ\n\n\nڕەحمەتەڵڵا گەرچی زۆر و بێ شومار و واسیعە\nجوملە مەحروومن لە جەننەت کاف و ئەلف و فێ و ڕێ\n\n\nکافر و جوومان لەسەد شێخ و مەلا خۆشتر ئەوێ\nلائیقە بۆ ئێمە حوور و بێ و ھێ و شین و تێ\n\n\nئەی بەھەشتی تۆ لە سوئی کردەوەی خۆت غافڵی\nخوویی بەد ئەتباتە قاپی داڵ و واو و زێ و خێ\n\n\nدۆزەخی پڕئاگر و دووپشک و ماری زەھردار\nبۆ گوناھکارانە سابیر ڕۆژی حێ و شێ و ڕێ!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تاکەی دڵی سەودازەدە بیماری غەمت بێ", "poem_description": "", "poem_text": "تاکەی دڵی سەودازەدە بیماری غەمت بێ\nمەحروومی گوڵی باغی جەماڵی ئیرەمت بێ\n\n\nفەرموو کە خەراجات و خەزێنەی دڵ و جانم\nقوربانی سەری ڕێ و نیساری قەدەمت بێ\n\n\nنوقسان نییە بۆ سەڵتەنەت و شەوکەتی شاھی\nدەرحەق بە گەدا مەرحەمەت و یا کەرەمت بێ\n\n\nناحەق نییە شەو تا بە سەحەر کافر و موسلیم\nدێوانە و پەروانەیی ڕوخساری شەمت بێ\n\n\nسابیر بەسەر دەرد و غەمی دڵ نایەتە تەحریر\nدەریا مەرەکەب، داری جیھان گشت قەڵەمت بێ!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جانا بەخودا باوەڕ ئەکەی ئاگری دووری", "poem_description": "", "poem_text": "جانا بەخودا باوەڕ ئەکەی ئاگری دووری\nبەربوو لە زەل و پووشی بیابانی سەبووری\n\n\nحەیفە بە قسەی ناکەس و ئەغیار عەزیزم\nخۆت عاجز ئەکەی لەم ھەموو خزمانە ئەبووری\n\n\nناکەس دڕکە ڕووی مەدەرێ ئەی گوڵی ناسک\nئەو ھەورە نزیکی مەکەوە چونکە تۆ خووری\n\n\nدوودی نەفەسی سوفلە غەم و دەرد و بەڵایە\nدووربێ لە لەشی نازکی تۆ، عەینی بلووری\n\n\nوێنەی نییە ئاوێنەیی حوسنت لە بەشەردا\nحووری سیفەت و دولبەر و بێ عەیب و قسووری\n\n\nتا تووری دڵم موحریقە بەم نووری جەبینە\nوەڵڵا لە دڵمدا نییە ئارام و سەبووری\n\n\nسەرگەشتە و شێواوە شەوێ شێوەیی تۆی دی\nسابیر بە یەقین تێگەییوە کۆمەڵی نووری"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جانا لە ھەناسەی دەمەکەت بۆنی شیفا تێ", "poem_description": "", "poem_text": "جانا لە ھەناسەی دەمەکەت بۆنی شیفا تێ\nدەم بێنە دەمم با نەمرم خێرت ئەگاتێ\n\n\nعومرێکە بە ڕۆژووم و نەبوو جەژنی سیامێ\nبەدبەختم و نەمدی لە شەوا قەدر و بەراتێ\n\n\nکەوتوومە لە بەر قاپییەکەت سائیلی ڕووتم\nشادم کە بە ئیحسان و بە ئینعام و زەکاتێ\n\n\nئەو وەعدەیە فەرمووتە کەچی ئیفات نەفەرموو\nباوەڕبکە ئەمجا لە دەست دەچمە شکاتێ\n\n\nتا نیونەفەس ماوە قەدەم بینە سەرینم\nبا بێتەوە خانەی بەدەنم تازە حەیاتێ\n\n\nلەوساوە کە فەرمووتە شەوێ دێم و نەھاتی\nئێوارە گلاراومە تا بادی سەبا تێ\n\n\nجانا کە خەیاڵی گوڵی حوسنت بە دڵا تێ\nوەک بادی سەبا وایە بەسەر باغی گوڵا تێ\n\n\nتەنھا لە دڵی من نییە ئەو بادە بە قوربان\nزۆرە لە ھەموو مەملەکەت و شار و وڵاتێ\n\n\nدواگیانمە فەرموو قەدەمێ بێنە سەرینم\nبا بێتە لەشی وشکەوەبوو تازەحەیاتێ\n\n\nسابیر کە نەخۆش کەوتووە ھەر چاوی لە ڕێیە\nتۆ بێی و شیفای دەردی ئەوی وای بە دڵا تێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "خودایە لەم شەوی دەیجوورە کەی پەیدا ئەبێ ڕۆژێ", "poem_description": "", "poem_text": "خودایە لەم شەوی دەیجوورە کەی پەیدا ئەبێ ڕۆژێ\nلە داوی زولفی ڕزگاری دڵی شەیدا ئەبێ ڕۆژێ\n\n\nبە ناحەق کوشتمی ھاوارە شاھید بن موسوڵمانان\nیەخەی بگرن لە جێگایێ کە سڕ ئیفشا ئەبێ ڕۆژێ\n\n\nچ حاجەت غوسڵ و تەکفینی شەھیدی خەنجەری موژگان\nکە چونکە حوجەتی بەو بەرگەوە ئەقوا ئەبێ ڕۆژێ\n\n\nوتم: جەژنی ویسالت کەی دەبینم ڕۆحەکەم فەرمووی: \nمەحاڵە تا لە دەوری قەبرەکەت غەوغا ئەبێ ڕۆژێ\n\n\nفەقیر و موستەحەققم چاوەڕێی حیسسە زەکاتێکم\nبفەرموو سا بزانین سابیری کەی شا ئەبێ ڕۆژێ؟ \n\n\nبرین و عیللەتی سابیر مەگەر چا بێتەوە وەقتێ\nموحەممەد شافیع و زاتی خودا پاشا ئەبێ ڕۆژێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە موسوڵمانەوە بۆ جەنابی حەقق مەزبەتە بێ", "poem_description": "پێنج خشتەکیی مەزبەتە بۆ جەنابی حەق", "poem_text": "لە موسوڵمانەوە بۆ جەنابی حەقق مەزبەتە بێ\nچ ڕەوای حەققە عەدوو حاکمی ئەم میللەتە بێ\nمەلیک و سەیید و بەگزادە فیرار و چەتە بێ\nفوقەرا و ئوسەرا ھەر بەشی ئەم زیللەتە بێ\nعولەما و قازی ھەم موفتی ئەم بیدعەتە بێ\n\n\nلە سولەیمانی و کەرکووک و وڵاتی کفری\nنووری چاوانی ئەگەر تابیعی زوڵم و کوفری\nوەرنە وەک جەعفەری تەییار بە باڵیش بفڕی\nبە خودا بێ ھونەر و زوشت و لە خانەی سفری\nتا فەلەک سالاری ئەم کۆمەڵ و جەمعییەتە بێ\n\n\nئەم غەم و نەگبەتە چەوتی ڕەوشت و ئیقباڵە\nچونکە ئەم عالەمە ئیغوا بووە عالەم ضاله... \nعولەما و سولەحا تالیبی گەنج و ماڵە\nشکی تێدا نییە ئەم دەردە جەزای ئەعمالە\nیاخودا ئاخری ئەم ھەیئەت و وەزعییەتە بێ\n\n\nتاقمێ گەرچی نیزاعیانە لەسەر ئیستیقلال\nناویان دەرچووە بێچارە بە سووئی ئیستیعمال\nچونکە بێ پارەن ئەگەر لێرە بکەن ئیستیحسال\nلە کنم وایە بە تەییارە دەکەن ئیستیدلال\nئەم نییەت چاترە عالەم لەسەر ئەو نییەتە بێ\n\n\nدین و ئیمانی ھەموو دەوڵەت و میللەت پارە\nمەنشەء و مورسی ئەنواعی موزیللەت پارە\nچییە دەرمانی غەم و میحنەت و عیللەت پارە\nمەسقەلی قووەیی ئیدراکی دەلالەت پارە\nسابیری لۆردە ئەگەر ئەگەر واقیفی ئەم حیکمەتە بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لەبەر دەرد و غەمی عەشقت نەما ئاسایشم ساتێ", "poem_description": "", "poem_text": "لەبەر دەرد و غەمی عەشقت نەما ئاسایشم ساتێ\nلە یادی تۆ زیاتر نایەتە فیکرم خەیاڵاتێ\n\n\nلە زەوق و لەززەتی جەور و جەفایی تۆ جزاك الله\nبە غەیرەز جان و دڵ قوربانی تۆ نیمە موکافاتێ\n\n\nنە ئاگاداری دەسنوێژم نە بانگ و قامەت و نوێژم\nدەمێ مەست و دەمێ گێژم کە ھەر لەحەزە بە حاڵاتێ\n\n\nمەواعیدی عەقیمت گەرچی قەت نایە بەجێ ئەمما\nھەمیشە چاوەڕێمە کەی دەبێ عەیدی مولاقاتێ\n\n\nگەلێ دەرد و نەھات و ماتەم و جەور و جەفام تووش ھات\nلە ڕێگەی عەشقی چاوی دولبەرم قەت تووش نەبووم ھاتێ\n\n\nچ بێباکی لە ئاھی کوشتەگانی بێ خەتا ڕۆژێ\nدەکەی سەد قەتڵی ناحەق بێ شهودالحال و ئیسباتێ\n\n\nکە تۆ ھاتیت و ڕۆحم چوو کە ڕۆیشتی دڵت بردم\nئیتر بۆچی بکا سابیر تەمەننا و موناجاتێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لەکن حوکمی قەدەر ئیعجازی پێغەمبەر ئەبێ چی بێ؟", "poem_description": "", "poem_text": "لەکن حوکمی قەدەر ئیعجازی پێغەمبەر ئەبێ چی بێ؟ \nلەکن شەقولقەمەر سەد فەتحی وەک خەیبەر ئەبێ چی بێ؟ \n\nلەکن يا نار كوني ئاگری نەمروود گوڵزارە\nبەرامبەر حية تسعىٰ فەنی ساحیر ئەبێ چی بێ؟ \n\n\nلەکن دەرکەوتنی ئەو شەمعە عالەم شوبھی پەروانە\nکە سووتان و ئەڵێن لەم نیعمەتە خۆشتر ئەبێ چی بێ؟ \n\n\nبە موژدەی یەک گوڵێکی جەننەتی حوسنی ھەموو عالەم\nئەگەر بیکەم بە قوربانی سەبا یەکسەر ئەبێ چی بێ؟ \n\n\nلە کن بەدری جەماڵی یار چ یاریێکە دەم بدرێ\nلە نووری مانگ و خۆر یا خوسرەوی خاوەر ئەبێ چی بێ؟ \n\n\nبە ئایەی ناركوني، مەیلی بێ دۆزەخ بەھەشتێکە\nلە جەننەت دەرکرا ئادەم بە یەک ساوەر ئەبێ چی بێ؟ \n\n\nگوڵی ڕوخسار و لێوی ئاڵ و دانەی خاڵ کە بنوێنێ\nگوڵ و لەعل و وەنەوشەی خاک و خۆڵ بەسەر ئەبێ چی بێ؟ \n\n\nئەگەر بێنێ سەبا بینێ لە باغی جەننەتی حوسنی\nگوڵاب و میشک و بۆنی سونبول و عەنبەر ئەبێ چی بێ؟ \n\n\nلە قەد و قامەتی شمشاد و عەرعەر نزم و حەیرانن\nلە باریکی میانی عاقڵان قاسر ئەبێ چی بێ؟ \n\n\nکە یارم ھات و ڕۆحم چوو کە ڕۆیشت دڵ بە دوویا چوو\nخودایە نیعمەتێ لەم ئامووشۆ چاتر ئەبێ چی بێ؟ \n\n\nلەکن نوقتەی دەمی عەقڵ و زوبان حەیران و بێ نوتقە\nدەمی سیڕی خودایە دەم مەدە سابیر ئەبێ چی بێ؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ماھڕوو دەرکەوت و خورشیدی جیھان کەوتە کزی", "poem_description": "", "poem_text": "ماھڕوو دەرکەوت و خورشیدی جیھان کەوتە کزی\nشەکەر و ھەنگوین لە حەسرەت لێوی دوو لێویان گەزی\n\n\nتیغی ئەبرۆی ڕۆستەم و بەھرامی عاجز کردووە\nتیری غەمزەی چاوی دی، سەعدی بنی وەقاس بەزی\n\n\nکێ بوو وا ئەمشەو جیھان یەکسەر بە ماھی ڕوومەتی\nعاسی و مەعسووم ھەموو مانەندی کەتان داڕزی\n\n\nزوشت و ناشیرینە بۆ پاشای عالەم جەردەیی\nتۆ کە سوڵتانی جیھانی حەیفە بۆ تۆ شەودزی\n\n\nشەو کە سوڵتانی خەیاڵت ھاتە سەر ئیقلیمی دڵ\nپاڵەوانی لەشکری بێگانە پشتی دابەزی\n\n\nپیاوی چاکی خزمەتی خەڵکی ئەکەی بۆ ئافەرین\nتا بڵێی زۆر موکریم و چالاک و چوست و گوربزی\n\n\nتا جەوانی و تاقەتت بوو مەیلی دەروێشیت نەبوو\nئێستە وا پیر و لەڕی بۆ زیکر و تاعەت عاجیزی\n\n\nوەک پەمۆ بەرگی ھەموو عالەم بە خاسییەت بکە\nقەتعی ڕێگە و دامەنی خەڵکی مەکە وەک داری زی\n\n\nسابیری تاکەی لە نەزم و شاعیری واز نایەنی\nڕووت لە ئاوایی نییە دائیم لە چۆڵ و کەڵبەزی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "مەخۆ ئەی پیری تەنپەروەر کەباب و کاڵەکی پردی", "poem_description": "", "poem_text": "مەخۆ ئەی پیری تەنپەروەر کەباب و کاڵەکی پردی\nمەخەو ئەی میری بەر سێبەر وەکوو شامی تەپیو بوردی\n\n\nئەلا ئەی پیری بێ حاسڵ لەکن خۆت عاقڵ و وردی\nخەجاڵەت بی ھەموو ڕەنجت قسووری خۆتە با بردی\n\n\nسەنەی عومرت لە ھەشتا تێپەڕیی و غافڵی ھێشتا\nکە تۆفانی ئەجەل ئەرز و سەمای شێوان و ھاوردی\n\n\nلە ھەشتا تێپەڕی عومرت قیامەت نایەتە فکرت\nجوێن و غەیبەتە زیکرت پیاوێ زیرەک و وردی\n\n\nگرووھی ئەوەڵین ڕابوردن و ئێمەیش ئەچین ئاخر\nئەگەرچی من تەپۆڵکەم تۆ لە چاوی من وەکوو گردی\n\n\nسەر و ڕیشت بووە پەمبوو سەراپا عومری تۆ غەم بوو\nموسوڵمانیت ھەموو دەم بوو، پەشیمانی و ڕووزەردی\n\n\nئەگەرچی من فەقیری شار و تۆ سوڵتانی دەورانی\nبەھەر حاڵێ کە من مردم لەناکاوێ ئەتۆش مردی\n\n\nئەگەر یارانی ڕابردوو بە خێر بێنیتە یاد ئەمڕۆ\nبە خێر یادت ئەکەن خەڵکی، سبە و دوویێ کە ڕابوردی\n\n\nعەبا و جوببەی سپی و ساف و کەوای زەردت موبارەک بێ\nبە سوورەت شەککەری ئەمما بە تام و ڕەنگ گۆگردی\n\n\nزەمانی زوھد و پارێزکردن و ھەم تەوبەیە سابیر\nئەگەر شێخی عەرەب یاخود ڕەئیسی تائیفەی کوردی\n\n\nچییە دونیا زمستانە ئەجەل؟ بۆ ڕفت و بارانە\nلە ھەوری قیبلەوە سابیر بەتوندی ھات و ھاوردی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نیشانەی عاشقی وایە کە ساتێ یاری لێ ون بێ", "poem_description": "", "poem_text": "نیشانەی عاشقی وایە کە ساتێ یاری لێ ون بێ\nدەبێ دەرلەحزە ئەحواڵی بە سەد گوونە مولەوون بێ\n\n\nدڵی پڕ دەرد و ڕەنگی زەرد و لێوی وشک و چاوی تەڕ\nسیاپۆش و جەفانۆش و سەراپا غەرقی ناو خوون بێ\n\n\nجەفا و لوتف و ھیجر و وەسڵی یار و شیوەن و شادی\nلە لای یەکسان و دڵ وەک خانەیی زەنبوور کون کون بێ\n\n\nکە دولبەر ھات و ڕۆحم چوو کە ڕۆیشت و دڵی بردم\nئیتر جان و دڵی بێچارە چۆن ئیسکان و ساکن بێ\n\n\nئەتیبا عاجزن بێ شک لە دەرمانی دڵی سابیر\nئەگەر لوقمان و جالینووس، ئەرەستوو یا فلاتوون بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەخۆشی چاوی بیمارت ھەتا کەی ئینتیزارت بێ", "poem_description": "", "poem_text": "نەخۆشی چاوی بیمارت ھەتا کەی ئینتیزارت بێ؟ \nسەری تەسلیمی دائیم بەردەبازی ڕێگوزارت بێ؟ \n\n\nلە شوکری شەو، کە تۆ شاھی، خودا پێتی عەتا فەرموو\nدەبێ فیکر و مەشووری بێنەوایانی ھەژارت بێ\n\n\nسەبا بینێ ئەگەر بێنێ لە باغی جەننەتی حوسنی\nسەر و جان و دڵم قوربان و شاباش و نیسارت بێ\n\n\nدەمێکە دەست بە جان و چاو لە جامم ساقییا فەرموو\nکە بگرە و بەردە جان و جام و ھەر خێرە بە کارت بێ\n\n\nئەگەرچی حوسنی تۆ موستەغنییە ئەمما زەرەر نادا\nھەزارانی وەکوو سابیر بولبولی لالەزارت بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەھاتی بۆ تەداوی جەرگ و دڵ سووتاو و برژاوێ", "poem_description": "", "poem_text": "نەھاتی بۆ تەداوی جەرگ و دڵ سووتاو و برژاوێ\nدەمێکە چاوەڕێمە تۆ بەسەریانا بکەی ئاوێ\n\n\nڕەفیقانم مەکەن مەنعم بە ڕوئیەی یار سووتاوم\nکەسێ ئاگر لە ماڵی بەردرا ناچار ئەڵێ ئاوێ\n\n\nخیلافی عادەتە قوربان کە تۆ ڕەحمێ بە من ناکەی\nبە حاڵی ڕەحم ئەکا عالەم ببینن خانەسووتاوێ\n\n\nبە چاوی تۆ گەیشتوومە بە حاڵی جانیبی مەرگم\nلە لام ڕاحەتترە سەدجا دەڵێم ئەم ژینەمە ناوێ\n\n\nکە ڕابووری بە سەرما دامەنی پاکت بە داراکە\nنەوا ئالوودەبێ ئەم دامەنە پاکەت بە خوێناوێ\n\n\nدڵم تەسکینی نایە چاوی من فرمێسکی ناوەستێ\nمەگەر ڕۆژێ بە چاوی مەرحەمەت سەیرم بکەی تاوێ\n\n\nشکاتم لای حەکیمێ کرد و گریا و پێی وتم: سابیر\nعیلاجی عاشقان سەبرە ئیتر دەرمانی پێ ناوێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "کێ بوو وا تیری ھەوادا خەڵکی کوشت و پێکەنی", "poem_description": "تێھەڵکێشێکی کوردی و تورکی", "poem_text": "کێ بوو وا تیری ھەوادا خەڵکی کوشت و پێکەنی؟ \nالله سیور سز موسولمانلَر نه در بو اَرمَنی؟ \n\n\nکێیە سەیری کرد و ڕۆحم چوو وتی ئەی موشتەری\nدورمه بو قاپوده بوندن بویله اویلدرم سنی؟ \n\n\nکێ چاوی لەحزەیێ سەدجۆرە ئازارم ئەدا\nقاشلرندن پَك گوزل یوزبیك عیلاج ویردی بنی\n\n\nچاوی شەھبازی دڵی عالەم بەجارێ سەید ئەکا\nقالمادی ییر ماعدا زولفی سیاهن ایمنی\n\n\nچاوی دینی عالەمە وەریان ئەگێڕێ لاجەرەم\nبیلمیور نوعی بشر بو مكرنی رنگ و فنی\n\n\nھەوری زولفی نایە سەر خورشیدی حوسنی ئاھ ئاھ\nسَن كه اوندن باشقه بو دونیاده یوقدر روشنی\n\n\nپێی وتم ھەڵسە بڕۆ با میری سەربڕ بانگ نەکەم\nبن دیدم چاغر گوزل ترك ایدمم بو مسكنی\n\n\nکێیە ئەو سوڵتانە وا عالەم بە حوسنی ئەو ئەژی\nبر گیریشمه ایله نچه بیك سابیری ایلر غنی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "کەسێ مانەندی پەروانە نەسووتابێ پەڕ و باڵی", "poem_description": "", "poem_text": "کەسێ مانەندی پەروانە نەسووتابێ پەڕ و باڵی\nلە سۆزی جەرگی سووتاو و دڵی من کەی ئەبێ حاڵی\n\n\nخودا تەوفیق بدا وەختێ مەلائیک دێتە تەختی دڵ\nکە تۆ قەلبت لە شەڕ و وەسوەسەی شەیتان بکەی خاڵی\n\n\nئەگەر خالیس نەبێ نییەت بەتاڵە زیکر و جەمعییەت\nبە ڕەنگ ئەییووب خاسییەت، بە باتین خوویی دەججاڵی\n\n\nبە ڕەنگ و ڕوو برنجێکی لەسەر سینی بژێراوی\nبە تام و بۆی دەروونت تۆ زەخیرەی کۆن و بن چاڵی\n\n\nتەماشایێکی ڕیشت کە حەیا و شەرمێ لە ئیشت کە\nبە ڕیش و عومر باپیری بە ئیش و فیکر منداڵی\n\n\nئیتر بەسە خەوی غەفڵەت سەرت خاڵی کە لەو عەقڵەت\nھەتاکەی ھەر لە دووی نەفس و ھەوا ئەوباڵ و عەوداڵی\n\n\nدڵم ڕەعد و ھەناسەم بەرق و ئەشکم سەیلە، دنیا پڕ\nکە تۆ تێناگەیەی بێ سڕ نییە، کوێر و کەڕ و لاڵی\n\n\nلە ڕستی خێوەتی تۆ عالەمێ شل بوو تەئەممول کە\nلە ڕەشماری قیامەت تابەکەی مەغرووری ڕەشماڵی؟ \n\n\nحەیا کە سابیری نەفست بناسە خواشوناسێکە\nلە پەنجا تێپەڕی عومرت لە خۆت و خوا نەبووی حاڵی!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھەرکەسێ تالیبی شەمعی تەلعەتی جانانە بێ", "poem_description": "", "poem_text": "ھەرکەسێ تالیبی شەمعی تەلعەتی جانانە بێ\nشەو ئەبێ خوڵق و ڕەوشت و سەنعەتی پەروانە بێ\n\n\nبا دڵ و جەرگی بە خەنجەر پارەپارە و قیمە کەن\nدەنگی ئاخ و ئۆفی نایە، چا نیە گەر وانەبێ\n\n\nئیشتیعالی ئاگری دڵ ئەو دەمە ئەکوژێتەوە\nدائیرەی دڵ خەیمەگاھ و تەختی ئەو سوڵتانە بێ\n\n\nمەست و مەدھۆشی لیقا چی بکا لە دونیای بێ بەقا\nھەر دەبێ دێوانە دائیم بێ لیباس و خانە بێ\n\n\nموڵک و ماڵ و مەرتەبەی دونیایی دوونی بۆ چییە؟ \nشەو دەبێ مەجنوونی زولفی لەیل و ڕۆژ بێ خانە بێ\n\n\nعەشقی یار و حوببی دونیا ھەردوو زیددی یەکترن\nگەر دلارامت دەوێ با ماسیوا بێگانە بێ\n\n\nھەرکەسێ مەجنوونی لەیلابێ چ باکی تەعنەیە\nلازمە ھەرچێ بکا نالایق و شێتانە بێ\n\n\nناوی مەجنوون ئاگری بەردایە دڵ ناحەق نییە\nمن وجوودم ماسی و ئەشکم وەکوو ڕۆخانە بێ\n\n\nحەققە شەو گریان و ناڵینم بە چاوی سوورەوە\nچونکە ئەنجامی عەرووسی عادەتە سوورانە بێ\n\n\nپایزە و عالەم لە تەعمیراتی نەقشی خانەیە\nعاشقی ڕووت ھەر مەکانی کەپری تاووستانە بێ\n\n\nشادییە جەژنە ھەموو عالەم بە بەرگی تازەوە\nدوور لە باڵات تابەکەی بەرگم ڕەش و زستانە بێ\n\n\nدەستی بۆ گیرفانی ھێنا تاکوو ژیرم کاتەوە\nمن ھەنووم ھەڵسا سەرم قوربانی ئەو گیرفانە بێ\n\n\nپیاوی عاقڵ گفتوگۆی بێھودە ناکا موتڵەقا\nمەست ئەبێ ڕەفتار و ئەتواری ھەموو مەستانە بێ\n\n\nسابیری پیر بووی خەوی غەفڵەت لە چاوت دەرنەچوو\nکوا حەکیمی واقیفی ئەم عیللەت و دەرمان بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یا تەبیبی ئینتیزارم ئیتیسالت کەی دەبێ", "poem_description": "", "poem_text": "یا تەبیبی ئینتیزارم ئیتیسالت کەی دەبێ؟ \nزەھری دووری کوشتمی شەھد و ویسالت کەی دەبێ؟ \n\n\nشەککەر و گوڵ پێکەوە تەسکینی دەردی دڵ ئەدا\nڕۆحەکەم ماچ و جنێوی لێوی ئاڵت کەی دەبێ؟ \n\n\nلەم شەوی دەیجوورە ھیجر و حاڵی سەرگەردانییە\nپەڕتەوی خورشیدی حوسنی بێ میسالت کەی دەبێ؟ \n\n\nشیوەنی شامی فیراقت بۆتە خۆراک و خەوم\nئینتیزارم جەژنەکەی سوبحی ویسالت کەی دەبێ؟ \n\n\nبۆ گرووھی ڕووت و قووتی تالیبی موحتاجی ڕووت\nحاسڵاتی عوشری خەرمانی جەماڵت کەی دەبێ؟ \n\n\nبۆ مەزەی مەستانی چاوت میوەھاتی باغی ڕووت\nنەوبەرەی عیناب و سێو و پوڕتەقاڵت کەی دەبێ؟ \n\n\nموددەتێکە تەیری دڵ حەپس و ئەسیرە بێ خەتا\nڕەستگاری داوی زولف و دانە خاڵت کەی دەبێ؟ \n\n\nدڵ بەداغ و ئینتیزارم دائیمەن دەستەودوعا\nتۆ لە نێو جەمعی ڕەفیقان ئینفیسالت کەی دەبێ؟ \n\n\nبێ بەڵا بی وەعدەکانت سەد یەکی نایێتە جێ\nڕۆحەکەم بڕوا بە پەیمانی بەتاڵت کەی دەبێ؟ \n\n\nسابیری باری جەفا ڕاکێشە بێ دەنگ و خەمۆش\nتا جەفاکێش و ڕەزابی قیل و قاڵت کەی دەبێ؟"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەو دولبەرە قەد عەرعەرە ئەو ڕوو گوڵەباغە", "poem_description": "", "poem_text": "ئەو دولبەرە قەد عەرعەرە ئەو ڕوو گوڵەباغە\nئارامی دڵ و جان و فەرەحبەخشی دەماغە\n\n\nھەر وەختە دەرێن دیدە و دڵ ھەردوو بەجارێ\nبۆ ڕوویی گوڵ و زەنجی وەکوو سێوی مەراغە\n\n\nھاوارە بە شمشێری برۆ جەرگی بڕیوم\nچاوت بە ئیشارەت دڵی ھێنا لە بناغە\n\n\nئەم ماتەم و گریانە کە بۆتە مەرەزی عام\nتێفکرە ھەموو قوڕبەسەر و سینە بە داغە\n\n\nیا ڕەببی لە ئافاتی بپارێزێ بە جاھی\nئەو زاتە کە سوڵتانە لەسەر تەختی بەلاغە\n\n\nتا دێری زەمان جەننەتی ڕوخساری بمێنێ\nسەد ناوی خودا چەند بە سروور و بە دەماغە\n\n\nسابیر لەدەس ئەو شەودزە دەرچوونی مەحاڵە\nشەو خانەبڕ و تەڕدەس و خاوانی چراغە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی بەھەشتی ڕوو بە حەققی ئەو جەماڵ و شێوەیە", "poem_description": "", "poem_text": "ئەی بەھەشتی ڕوو بە حەققی ئەو جەماڵ و شێوەیە\nئیلتیفاتێ کە، بە چاوی تۆ کە عەقڵم لێوەیە\n\n\nئەی مەسیحالەب بفەرموو دەفعی ئازارم بکە\nمەڵحەمی زامی دڵم مەعلوومە ئەو دوو لێوەیە\n\n\nتا لە باغی ڕوویی تۆ عەناب و سێوم دی بە چاو\nدڵ نەخۆشە ھەر خەیاڵی ئەو عەناب و سێوەیە\n\n\nمەیل ئەفەرمووی تێبگەی ئەحواڵی دەردم دوور لە تۆ\nھەر سەری موویی وجوودم سەد برینی پێوەیە\n\n\nزوعفی قەلبی ئێمە دەرمانی بە لوقمان ناکرێ\nچونکە موشتاقی گوڵ و گوڵزاری حوسنی ئێوەیە\n\n\nتا بە لەفزی نەرم و شیرین ماھڕوو بانگم نەکا\nھەر وەکوو فەرھاد ڕەنج و مەسکەنم ئەو کێوەیە\n\n\nچیم بەسەر دوختوور و ئەجزاخانەوە ئەی گوڵبەدەن؟ \nچونکە دەرمانم گوڵی گوڵزار و حوسن و شێوەیە\n\n\nسابیری بیمار و دڵسووتاوی دووری دولبەرە\nھەر بە داخی پوڕتەقاڵ و ناسکە ھەرمێوەیە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی دڵ بە بەڵا سابیر و خوشنوود و ڕەزا بە", "poem_description": "", "poem_text": "ئەی دڵ بە بەڵا سابیر و خوشنوود و ڕەزا بە\nیاتاغی ھەموو غوسسە و قەڵغانی قەزا بە\n\n\nبێ یادی خودا عومر بە زایع مەدە سۆفی\nشێرانە لەگەڵ ڕێویی نەفسا لە غەزا بە\n\n\nقاپی ئەگری یەعنی ڕیازەتمە بەڕۆژووم\nسەر قاپی پڵاو زیرە و کشمیش و کەبابە\n\n\nشەو ئێشکی بێشک ئەگری و گریە چ حاسڵ\nگریانی کوڕت ڕاستی ئەڵێ: بابە کەزابە\n\n\nتەسبیحی دەس و وێردی زوبان ناوی خودایە\nدونیا بە دەس و دەم مەگرە خوویێ خەرابە\n\n\nھەرکەس لە خودا غافڵ و مەغروورە لە دونیا\nمەحروومە لە دونیا و قیامەت لە عەزابە\n\n\nفەرقی چییە ئینسانی دز و شەخسی موبەزیر\nھەردوو لەسەر ئەم چەوتییە بەدنام و کەزابە\n\n\nسابیر مەکە ئیسراف و مەبە یاری درۆزن\nھەر لەحزە لە خەوف و خەتەری ڕۆژی جەزا بە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی موسوڵمانان خوا بەم بێ شەریک و تاکییە", "poem_description": "", "poem_text": "ئەی موسوڵمانان خوا بەم بێ شەریک و تاکییە\nڕۆح و عەقڵ و دینی دا پێمان نیھاییەی چاکییە\n\n\nتا ئیتاعەی پێ بکەین و تالیبی دونیا نەبین\nکردەوەی ئێمە غرووری و غافڵی و بێ باکییە\n\n\nداری دونیا میوەھات و سێبەری زەھراوییە\nخواردن و لێ خەوتنی ھەردوو لە بێ ئیدڕاکییە\n\n\nفیکری سونعی خالیق و شوکرانی نیعمەتمان نیە\nبۆیە دونیا حاسڵی بۆ ئێمە ھەر غەمناکییە\n\n\nخەوی غەفڵەت ھەردوو چاوی عیبرەتی داپۆشییە\nتێبگە شەو بۆچی وا تاریک و ڕۆژ ڕووناکییە\n\n\nخواردن و خەو بێ کەماڵ و بێ شعووری کردووین\nزەحمەتە خوا چاکی کا ئەم عیللەتە زگماکییە\n\n\nیاری خۆمان کردە دوژمن باوەکوژمان کردە یار\nناخەڵەف خۆمان کە بابی ئێمە ئادەم خاکییە\n\n\nبۆ گوناھی گەندومێ ئادەم لە جەننەت دەرکرا\nبا وجوودی ئەو ھەموو عیزز و ویقار و پاکییە\n\n\nتۆ کە سەرتاپا وجوودت غەرقی زوڵم و بیدعەتە\nموستەحەقی جەننەتی بەم پاکییە بەم چاکییە؟ \n\n\nعاقیبەت طوعا و كرها گشتمان نابوود ئەکا\nچونکە دونیا کردەوەی ھەر کوشتن و سەفاکییە\n\n\nتۆ کە بابت گەندومێکی خوارد و خوا لێی خۆش نەبوو\nتۆ کەبابت خۆش ئەوێ سابیر خاسارەتناکییە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی نووری ڕوویی پاکت خۆراک و بەرگی ناسە", "poem_description": "", "poem_text": "ئەی نووری ڕوویی پاکت خۆراک و بەرگی ناسە\nشەمس و قەمەر زیایان لەو نوورە ئیقتیباسە\n\n\nھاواری ڕووت و برسی، ئاڵایە عەرش و کورسی\nئیحسانە گەر بپرسی، ئەسبابی ئەم ئەساسە\n\n\nعالەم کە نیوەسووتە، سووتاوی شەمعی ڕووتە\nعینوان و ئارەزووتە، بێ حوڕمەت و کەساسە\n\n\nسەر بێنە باڵەخانە، غەوغایی عاشقانە\nخورشید و مانگ نیھانە، بە دووکەڵی نەھاسە\n\n\nعاشق دڵی برینە، ھەناسەی ئاگرینە\nشەو خەوتنی گرینە، بە ڕۆژ خۆری لیباسە\n\n\nعاشق بە سۆز و گریان، دێوانە ڕووت و عوریان\nئازار و دەردیسەریان، ئاسایش و کراسە\n\n\nفەرموودەیی حەکیمە، ھەرکەس دڵی سەقیمە\nموعالەجەی عەقیمە، تا ئاخری ھەناسە\n\n\nناس ئینتیزارە دائیم، میسلی ئازانی سائیم\nبۆ دەفعی لەومی لائیم، جارێ بڵێ چ باسە؟ \n\n\nھەرکەس بچێتە مەکتەب، ئاخر ئەگاتە مەتڵەب\nسابیر ئەگەر موخاتەب، پیری خوداشوناسە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی یووسفی گومگەشتە سەرێ دەرکە لە پەردە", "poem_description": "", "poem_text": "ئەی یووسفی گومگەشتە سەرێ دەرکە لە پەردە\nئیحسانە نیشاتێ بە دڵ و جانی بەشەر دە\n\n\nفەرموو کە بە شمشادی قەد و تەلعەتی بەدرت\nپەستی بە سنەوبەر دە شکستی بە قەمەر دە\n\n\nبەو چاوە حەکیمانە تەماشا کە لە ڕەنگم\nبۆچ وایە کە چوارفەسڵە وەکوو پایزی زەردە؟ \n\n\nقەند و شەکەرت ھەر بەشی ئەغیارە بە فەرغوون\nسەوقات و بەشی ئێمە غەم و دەردە بە فەردە\n\n\nکێ بێ کە بە شمشێری برۆت سەر نەخەوێنێ\nبۆچ چاو و برۆت مائیلی دەعوا و نەبەردە؟ \n\n\nشاھم ئەمەگت زۆرە نەوا تووشی زیان بی\nشاڕێ بگرە ئەو دزە ڕێی ناحەقە بەردە\n\n\nتێکەڵ بکە ماچێک و جنێوێک موتەساوی\nماچت شەکەر و لەفز و جنێوت گوڵ و وەردە\n\n\nسابیر سەری تەسلیمی کە دانا لەبەری پێت\nبۆ کوشتنی بەس دامەنی نازک لە کەمەر دە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "برا شێتی بەسە عەقڵێ پەیا کە", "poem_description": "", "poem_text": "برا شێتی بەسە عەقڵێ پەیا کە\nلە خوڵق و خوویی حەیوان خۆت جیا کە\n\n\nدەمێکە وا ئەسیری نەفسی نزمی\nوەرە حەربێ لەگەڵ نەفس و ھەوا کە\n\n\nبە تەییارەی سیام و تۆپی تەقوا\nغەزای پاتەختی نەفسی ڕووسیا کە\n\n\nبە مەترەلۆزی وێردی زیکر و فیکرت\nبەرەنگاری ختووری ماسیوا کە\n\n\nبە غەفڵەت چوو برادەر عومری گەنجی\nلەمەولا عومری ڕابردوو قەزا کە\n\n\nھەتا کەی لوقمەبادان و چڵێسی؟ \nبەسە تەنپەروەری، ھۆشێ پەیا کە\n\n\nحەساری شاری دینت ئەی موسڵمان\nبە زیکر و فیکری تەسبیحی خودا کە\n\n\nقسەم بۆ دین و دونیا سوودمەندە\nڕەفیقی چاک و تاعەت بێ ڕیا کە\n\n\nلە خەڵقی خاکی تێفکرە سبەینان\nبە شەو سەیرانی ئەستێرەی سەما کە\n\n\nلەخەو ھەڵسە بشۆرە دەست و چاوت\nتەماشایێکی ئەسراری خودا کە\n\n\nبە ئیستیغفار و گریانی سبەینان\nبرین و دەردی عوسیانت دەوا کە\n\n\nئەگەر تانەی گوناھت ھاتە سەر چاو\nعیلاجی تووتیای پای ئەولیا کە\n\n\nتەماشاکردنی ئاوێنە یەعنی\nلە ڕیش و ئیشی ناڕێکت حەیا کە\n\n\nئەسەف بۆ گەنجی، ئەییامی جەوانیت\nکە فەوتاندت لە پیریدا ڕەجا کە\n\n\nسمێڵ و ڕیشی وەک ماش و برنجت\nئەڵێن ئەی خەستە تەرکی زوولبیا کە\n\n\nچرا و عومر و شەوی سابیر بەسەرچوون\nلەمەولا زیکری بێ چوون و چرا کە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە چاوی قەسدی ڕۆحی من دەکا دائیم لە پارێزە", "poem_description": "", "poem_text": "بە چاوی قەسدی ڕۆحی من دەکا دائیم لە پارێزە\nخودا یارم لە فیتنە و من لە چاوی ئەو بپارێزە\n\n\nبە تیری غەمزەکەی یارم پەرێشان و بریندارم\nخەریکی نەزم و ئەشعارم ئەگەرچی دەوری ئینگلێزە\n\n\nلە جێگایێ کە سوڵتانی جەماڵی لەشکرئارا بێ\nچ جێگەی سەلم و توور و جامی جەم یا تاجی پەروێزە\n\n\nلەکن تیغی برۆی بەحسی عەلی و زولفەقاری چی\nلەکن موژگانی ئەو بێ عەقڵییە بەحسی ڕم و نێزە\n\n\nعەجایب دڵڕفێنێکە بە نازی چاوی عەییاری\nکە نیمە قیمەتی ئیمایەکی شیرین و شەودێزە\n\n\nچ یارایێکە تەقدیری بەھا بۆ چاوی مازاغی\nکە ئەدنا قیمەتی ڕوم و عەجەم کوردان و تەورێزە\n\n\nلە دوو جادووی سوخەندانی لە غونچەی لێوی خەندانی\nوتی موسا کە: یا عیسی، منی ئاسا بپارێزە\n\n\nلەکن ئاڕایشی حوسنی زولەیخا دەس بە ئاوێنە\nکل و شانەی لەکن لەیلایە ھەم شیرینی پەروێزە\n\n\nلە ھاوار و فیغانم پێکەنینی دێ چ بێڕەحمە\nموسوڵمان ئیشی وا ناکا مەزەننە ڕووس و ئینگلێزە\n\n\nخودایا چاوی چاوی من لە چاوی بەد بپارێزە\nئەگەرچی چاوەکەم چاوی ڕەش و فەتتان و خوێنڕێزە\n\n\nغەزەل ببڕێتەوە چاکە بەیانە وەختی ئیمساکە\nلەمەولا ڕوو لە مەولا کە زەمانی وەرع و پارێزە\n\n\nدڵی سابیر برینداری خەدەنگی چاوی دڵدارە\nسروشکی چاوی دائیم جارییە مانەندی کارێزە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بەو چاوە کە لوقمانە تەماشا کە بزانە", "poem_description": "", "poem_text": "بەو چاوە کە لوقمانە تەماشا کە بزانە\nوەجھی چییە ئەم خەستە کە ھەمڕەنگی خەزانە؟ \n\n\nخانەی بەدەن و عومرم بە سێڵاوی سروشکم\nوێرانە لە بنچینەوە نەزدیکی خزانە\n\n\nخورشیدی جەماڵی کە جیھانگیرە عەجائیب\nبێچارە بیابانی دڵم خۆر نەوەزانە\n\n\nزامارم و بیمارم و لوقمان و فلاتوون\nھەردوو لە دەوای دەردی دڵم پەنجەگەزانە\n\n\nمن بەندەیی گەردنکەچ و تۆ شاھ و ئەمیری\nگەردن ببڕە، بمکوژە ئەمما بە سزا نە! \n\n\nئێوارە کە ئەبرۆیی ھیلالت بنوێنی\nئیفتاری شەوی عیدی سیامی ڕەمەزانە\n\n\n... . ئاوازی خۆشی گوێچکی خەڵکی\nمانەندەیی سائیم کە خەبەرداری خەزانە\n\n\nبەم چاوە سەبووریم نییە تا تۆ بە دەمی خۆت\nتەنبیھی نەکەی سابیری خۆ شێت و نەزانە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بەڵاگەردانی چاوت بم ئەڵێی نەجمی گەلاوێژە", "poem_description": "", "poem_text": "بەڵاگەردانی چاوت بم ئەڵێی نەجمی گەلاوێژە\nدەمێ عیسا و لوقمانە، دەمێ سەففاک و خوێنڕێژە\n\n\nبە ئەووەڵ تیری دالەرزیم و غافڵ بووم و نەمزانی\nکە من ئێستاکە ھوشیارم خەدەنگێ تر بھاوێژە\n\n\nلەبەر ئێشی خەدەنگی دڵ دەکەم فەریادی بێ حاسڵ\nبە شێتم ناودەبەن خەڵکی، زەمانێ پێم ئەڵێن گێژە\n\n\nنەمامی قەدی تۆ بەڵکوو ھەمیشە تازە و تەڕ بێ\nوەرە جانا لەسەر ئەم دیدەیی پاراوە بینێژە\n\n\nکەسێ خاری تەریقی عەشقی چاوێ تۆی بە دڵدا چوو\nوەکوو وشتر بە ناچاری دەکا ئەم نەوعە کاوێژە\n\n\nتەبیبی پڕ فەن و حازیق مەبەن بۆ خزمەتی عاشق\nکە دەرمانی دڵی عاشق وەرایی عەقڵ و ڕاوێژە\n\n\nحەکیمی میھرەبان جامی گوڵاب و قەندی بۆ ھێنام\nوتم: ئەی بێخەبەر لەم دەردە ئەو دەرمانە بیڕێژە! \n\n\nسەبا تۆ مەحرەمی ڕازی دەخیلەک عارەب ئاسایی\nگەیشتی بەو تەبیبە، لەم نەخۆشە شەممەیێ بێژە\n\n\nبڵێ مەجنوونەکەی سەحرانشین ئەمشەو لە دووری تۆ\nلە حاڵی نەزعدا ماوە بڕۆ ئیحسانە بینێژە\n\n\nچ غەوغایێکە سابیر بەسیە ئەم ناڵانە کۆتاکە\nقسەی بێ ڕەغبەتە ھەرکەس وەکوو تۆ تالیعی لێژە\n\n\nدڵی کردە نیشانەی تیری غەمزەت، تێگەیی سابیر\nکە غەمزەت ھەروەکوو تیری ئەجەل چالاک و خوێنڕێژە\n\n\nحەکیمی دەردی سابیر موشکیلە دەس ناکەوێ ئیللا\nلە فەیزی مەرقەدی سەیید ڕەزای قوتبی دێلێژە\n\n\nعەجەب بۆچی بە بێ عیلمی؟ کە سابیر شێعری داناوە\nبە فەیز و یومن و ئیستیمدادی قوتب و پیری دێلێژە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا بە کەی قوربان بە چاوی تا سەحەر بێ خوابەوە", "poem_description": "", "poem_text": "تا بە کەی قوربان بە چاوی تا سەحەر بێ خوابەوە\nبەم دڵەی پڕ سۆز و سینەی پڕ شەرارە و تابەوە\n\n\nبێمە بەر دەرگانەکەت شەو تا سەحەر خار و زەلیل\nدەس بئالێنم بە چاکی دامەنی بوابەوە\n\n\nمونتەزیربم تۆ بە سەرما ڕاببوری ئەی تەبیب\nتێبگەی ئەم خەستە بۆچ ئاڵاوەتە خوونابەوە؟ \n\n\nدەفعەیێ نەبزی دەماری دەستی ڕاستم ناگری\nسەیری ڕەنگی زەردی من ناکەی بە ئیستغرابەوە\n\n\nبەو ئومیدە تا شەوی بەدری جەماڵت دەرکەوێ\nجان فیدای ئەم خاڵەکەم بەو ڕوومەتی مەھتابەوە\n\n\nچەرخی دوون ڕۆژێ لەگەڵ کەس مەیل و فکری چا نەبوو\nسەد خەڵاتی وا بە شانی دوونی ناکەس بابەوە\n\n\nناکەسان سەرمەستی بەزم و وەسڵی یار و کەس ھەموو\nدڵپەرێشان و بە داغ و حەسرەتی ئەحبابەوە\n\n\nبۆ گەدایی چوومە قاپی دوولبەرێ لوتفی نەکرد\nگەرچی بێمارم دڵم زۆر ھا بە دوو عیننابەوە\n\n\nگەر دەپرسی چۆنە حاڵم ھەر زەمانێ دەرکەوی\nگووسفەندێ خەنجەری دیبێ بە دەست قەسسابەوە! \n\n\nبۆ گەدایی چووم و سەیری کرد و نەیناسیمەوە\nسەیری یارم چەند شیرینە! ھەر بە ئیستغرابەوە\n\n\nدائیمەن ڕۆحم بە لێوی توشنە و ئوممێدەوار\nچاوەڕێی ئەمرێکە دەرچێ، لەو لەبی سیرابەوە\n\n\nدولبەرم ڕۆژێ لە پەردەی نازەوە سەیرێکی کرد\nسابیری ھاویتە نێو بەحری غەم و گەردابەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تا زیکری دەم و فیکری دڵت ناوی خودایە", "poem_description": "", "poem_text": "تا زیکری دەم و فیکری دڵت ناوی خودایە\nسەرپاکی وجوودت لە بەڵا دوور و جودایە\n\n\nدەروێش ئەگەر خزمەتی خاڵی لە ڕێیا بێ\nسوڵتان لەبەر قاپییەکەی ڕووت و گەدایە\n\n\nئەو وەختە کە تۆ خەوفی خودا بێتە خەیاڵت\nسوڵتان لەبەر چاوی دڵت ڕووت و گەدایە\n\n\nدەستی تەمەعت خستووەتە گەردنی دونیا\nڕۆحت بە سەر و ماڵەوە قوربان و فیدایە\n\n\nئەی مەردی خودا دەستی تەمەع بەردە لە دونیا\nبێ فائیدەیە باوەژنە مەیکە بە دایە\n\n\nھەرکەس بە دەسی نەفسەوە داماو و زەبوونە\nسەد شێخ و مەلا بێ، بە خودا دووری خودایە\n\n\nلەوساوە سکەی لیرە ئەخوێنێتەوە چاوت\nتاریکی تەریقی تەرەفی دینی خودایە\n\n\nزەڕڕەی کەر و زڕەی دەرەم و زێڕ کەری کردی\nنابیی لە مەلا ڕۆژی جەزا ھەوڵ و سەدایە\n\n\nکوا گەندومی چاکەی تۆ لە تۆماری عەمەلدا\nسەد خانە برنجت لە قەباڵە و سەنەدایە\n\n\nسابیر بە کەوای تازەوە تۆ چاکیری نەفسی\nئازا ئەوەیە حوڕڕە لە بەرگی شڕە دایە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "تەماشا کە دڵی تەنگم مەقالەی ئاتەشینێکە", "poem_description": "", "poem_text": "تەماشا کە دڵی تەنگم مەقالەی ئاتەشینێکە\nمەچۆ نێوی وەرە سەر چاوەکانم شانشینێکە\n\n\nبترسە ئاگری ئاھم بگاتە خەرمەنی حوسنت\nئەگەرچی خۆر لە خورشیدی جەماڵت خۆشەچینێکە\n\n\nمەحاڵە عەندەلیبی دڵ بکا تەرکی گوڵی حوسنت\nچ دەربەستە نیھایەت مەرتەبەی ھەر سەربڕینێکە\n\n\nبریندارانی ئەتڕافت پەنایان بردە ئینسافت\nبە حەقی ڕوومەتی سافت تەماشایی برینێکە\n\n\nدەبێ کەی دەرکەوێ ڕوخساری شیرینت بکەم شوڕای\nبە عالەمدا؟ بڵێن ئەڵبەت ئەمیش فەرھادی چینێکە\n\n\nدەڵێن ڕەحم و وەفاداری نەتیجەی حوسنی ئەخلاقە\nلە کن دەورانی چاوی تۆ وەفا قاتە چ دینێکە؟ \n\n\nلە دووریی چاوەکانت سابیری یەکجار پەرێشانە\nبەچاوی تۆ ھەمیشە چاوەڕێی یاسین و شینێکە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "جەژن و تەرەب و شادییە ئەییامی بەھارە", "poem_description": "", "poem_text": "جەژن و تەرەب و شادییە ئەییامی بەھارە\nوادەی گوڵ و بادەی مول و ناڵینی ھوزارە\n\n\nتا مەددی نەزەر سەبزە و گوڵزارە سەراسەر\nنوورین و موعەتتەر بە ڕوخ و زولفی نیگارە\n\n\nئەحباب ھەموو جەمعە لەبن سێبەری دارا\nسەحرایە تەماشایە لەبۆ جوی و کەنارە\n\n\nمەعشووقە بە کامی دڵە المنةلله\nخوسرەو کە ئەڵێن، نەیبووە ئەم بووس و کەنارە\n\n\nعاشق دڵی وەک مەجمەرە پڕ ئاگر و پشکۆ\nمەجنوون سیفەت و بێ خەبەر و سەبر و قەرارە\n\n\nساقی وەرە ئاوێ بەسەر ئەم ئاگرەدا کە\nڕۆحم بە فیدای گەردوشی ئەم چاوە خومارە\n\n\nڕیشەی دڵ و جەرگم بە غەم و غەمزە بە جارێ\nدەرھاتووە بۆم تێکە شەرابێکی دووبارە\n\n\nلەو ئاوە کە تریاکە ئەبا زەھری غەمی دڵ\nلەو ئاوە کە وا مەسقەلی ئەکدار و غوبارە\n\n\nدەرمانی غەم و دەردی دڵن ساقی و موتریب\nخۆزگەم بە کەسێ مەی لە یەمین نەی لە یەسارە\n\n\nئازا بە، بە خۆڕایی نەچێ عومری عەزیزت\nبێ ساقی و مەی، موتریب و نەی سەرفی خەسارە\n\n\nمشتێکە نموونەی غەمی دڵ دێنمە دەفتەر\nوەرنە غەمی سابیر بە عەمار و بە تەغارە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "حیکمەتی دەرکەوتن و ون بوونی خۆر و شەبپەرە", "poem_description": "", "poem_text": "حیکمەتی دەرکەوتن و ون بوونی خۆر و شەبپەرە\nئەم خوداپێداوە، ئەو بێ تالع و ئاخر شەڕە\n\n\nتاج و تەخت و نیعمەتی بەخشی بە پاشا زولجەلال\nشەو لە برسا ناخەوێ دەروێشی بێ لێفە و بەڕە\n\n\nداری توو ھەردوو بە یەک ئاب و زەمینێ سەوز ئەبێ\nداری تۆ بەردار و خۆ بەر داری ئێمە تووی زڕە\n\n\nھەردوو ھەنجیرن ئەگەر کێویلە گەر ھەنجیری باغ\nناوی شاھەنجیرە باغی ئەو تریش کێوی و کەڕە\n\n\nمەڕمەڕم دی بێ گوناھ وەستا فڕێی دایە خەلا\nمینەر و میحڕابی مزگەوتیش ئەکا لەو مەڕمەڕە\n\n\nباز بە ناز گۆشتی قەڵەو ئەخوا بە دەستی شاھەوە\nپاشماوەی گورگ و سەگ خۆراکی زاغ و سەرگەڕە\n\n\nئەھلی دین حەرفی جەڕە شەیتان کە بەو مەجڕووڕ ئەبێ\nحەسرەتا ئێستا کە تۆ مەجڕووڕی ئەو حەرفی جەڕە\n\n\nدڵ کە حەوزی فیکری خوا زیکری زوبانە جۆگەلەی\nحەیفە بۆتە جێ گەلە، زیکریش ھەموو بزن و مەڕە\n\n\nدڵ کە حەوزی ڕەحمەتە زیکری زوبانە جۆگەلەی\nدڵ کە بۆتە جێی گەلە زیکری زوبان بزن و مەڕە\n\n\nئەو خوداناسانە وا تەوعیزی ئەجناسیان دەکرد\nئەکسەری ئەولادییان ئێستاکە زۆر ناباوەڕە\n\n\nيا الهي فتحي بابي نیمە تابی سێ عەدوو\nئەووەلەن مەندووب و سانی جۆرج و سالس مێجەرە\n\n\nحەق تەعالا حەزرەتی نووحی لە تۆفان دا نەجات\nغەرق ئەبێ وەک پسەری، بێ شک کەسێ ناباوەڕە\n\n\nنەوعی لوقمان و ئەرەستوو بۆ عیلاجم مات ئەبێ\nتۆ دەڵێی پوستەی عەسەل دەرمانی بەرگ و پارە\n\n\nعەشق نازانێ وجوودی ئاگر و تۆفانی چەرخ\nئەی برادەر گەر بە ئیبڕاھیم و نووحت باوەڕە\n\n\nقەت غەمی مەرگت نییە ھەر ھەوڵی نان و بەرگتە\nعومری گەنجی تێپەڕی، تێپەڕ نەبووی لەم لاپەڕە\n\n\nشەو تەواوبوو سابیری گریانی تۆ نەبڕایەوە\nھەڵسە وەختی بانگ و نوێژە بۆ جەماعەت ڕاپەڕە!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "حەبیبا نووری ڕوخسارت لەباتی بەرگ و نیعمەتمە", "poem_description": "", "poem_text": "حەبیبا نووری ڕوخسارت لەباتی بەرگ و نیعمەتمە\nتەبیبا چاوی بیمارت دوایی دەرد و عیللەتمە\n\n\nئەگەرچی خار و سووتاوم لەبەر چاوت بیحەمدیللا\nھەموو عالەم دەزانێ مایەیی فەخر و سەعادەتمە\n\n\nلە شمشێری برۆت ترسم نییە سەدجار نیشانم دەی\nلە ڕیشەی جەرگ و دڵ کالانی ئەو شمشێرە سەنعەتمە\n\n\nبە شمشێری برۆ گەر بمکوژی یا تیری موژگانت\nمەداری ئیفتیخارە ھەم سەعادەت ھەم شەھادەتمە\n\n\nلەبەر خورشیدی حوسنت دائیمەن وەک زەڕڕە ڕەقسانم\nلە شەودا ھەروەکوو پەروانە خۆ سووتانن عادەتمە\n\n\nبە نووری حوسنی سەرتاپا وجوودم گەر بسووتێنێ\nکە بمھاڕێتەوە وەک کل بەسەر جێگایی عیززەتمە\n\n\nلەھەر شوێنێ کە دانیشتی بەھەشت و حۆری پەیدایە\nدەمێ ون بی لەبەر چاوم وەکوو ڕۆژی قیامەتمە\n\n\nکە یووسف ھاتە نێو بازاڕ ھەمووکەس تالیب و کڕیار\nمنم بێ دەرھەم و دینار، غەزەلخوانی بەزاعەتمە\n\n\nبە بێ حیکمەت نییە سابیر وەکوو قەیسی بەنی عامیر\nبە ڕۆژ والشمسە ئەورادم، بە شەو واليل تاعەتمە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵ نەخۆشی ئینتیزاری ھاتنی جانانەیە", "poem_description": "", "poem_text": "دڵ نەخۆشی ئینتیزاری ھاتنی جانانەیە\nبا وجوود بە ھاتنی، ئەو شەمعە ئەم پەروانەیە\n\n\nئافەرین ئەی دڵ سەرت دانا لە ڕێگەی عەشقی یار\nعەشقبازی ڕاستی ئەمجۆرە سەر دانانەیە\n\n\nھەرکەسێ لاشەی بە سووتاوی نەبینن ئەھلی دڵ\nئاشنایی قەت لەگەڵ ناکەن دەڵێن بێگانەیە\n\n\nتا لە وێرانەی دڵم گەنجی غەمی شارایەوە\nھەر ئەڵێم ئاوا نەبێ یا ڕەببی ئەم وێرانەیە\n\n\nتا بە شمشێری برۆی ئەم شۆخە جەرگم قیمە بێ\nچاوەکانم ھەر بەشی ئەم لێزمەی بارانەیە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵی تەنگم مەقالەی ئاتەشینە", "poem_description": "", "poem_text": "دڵی تەنگم مەقالەی ئاتەشینە\nوەرە سەر چاوەکانم شانشینە\n\n\nلە شەوقی حوسنی شیرینت دەناڵم\nبە نەوعێ پێم ئەڵێن فەرھادی چینە\n\n\nلە تاوی تەلعەتی شیرینت ئەی جان\nسەراپا خەڵکی کووە و کەژنشینە\n\n\nھەناسەی من ئەگاتە خەرمەنی ڕووت\nئەگەرچی خۆر لە ڕووتا خووشەچینە\n\n\nبە بەدری ڕوومەت و والليلی زولفت\nکە فرمێسک و لیباسم سوور و شینە\n\n\nوەرە سەیرکە سەراپا گشت وجوودم\nبە چاوی تیروەشێنی تۆ برینە\n\n\nعەجەب بێباک و سەربەستی و دڵڕەق\nعەزابت دۆزەخی عَينُ اليقينە\n\n\nجزاك الله في الدارين خيراً\nمساك الله کە ھاتی بەم سەرینە\n\n\nلە ئاھی سابیری نەختێ بترسە\nبە چاوی تۆ ھەناسەی ئاگرینە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دەردی ئەشقت ئەی پەری دەرمان و تەدبیری نییە", "poem_description": "", "poem_text": "دەردی ئەشقت ئەی پەری، دەرمان و تەدبیری نییە\nھەرکەسێ مەجنوونی ڕووتە باکی زنجیری نییە\n\n\nچەندە لێی پاڕامەوە تۆ بی بە تیرت مەمکوژە\nئاخری خوێنی ڕژانم مروەت و بیری نییە\n\n\nتیری غەمزەی ھەر وەکوو تیری ئەجەل موستەعجەلە\nبێ بەڵا بێ، ساعەتێ تەقدیم و تەئخیری نییە\n\n\nئاگری بەردایە عالەم خۆی بە سورعەت تێپەڕی\nحەیفە بۆ برژانەوەی، قورسی تەباشیری نییە\n\n\nمەحرەمێ دەست ناکەوێ دەردی دەروونی پێ بڵێم\nدەست و پەنجەم قووەتی نووسین و تەحریری نییە\n\n\nحاڵی سابیر کەوتووە، مابەینەکەی خەوف و ڕەجا\nچونکە ناڵەی کەس لە کن ئەو شۆخە تەئسیری نییە\n\n\nتۆ حەکیمی حازقی، دەرمانی دەردم تێبگە\nسابیری سەودازەدە دەرمانی تیماری نییە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "سەد نامی خودا ڕوومەتی وەک ماھی تەمامە", "poem_description": "", "poem_text": "سەد نامی خودا ڕوومەتی وەک ماھی تەمامە\nلەو چاوە نەخۆشانە دەڵێ مەستی مودامە\n\n\nڕوخساری گوڵی نازک و دەم غونچەیی تەنگی\nلەو زولف و خەت و خاڵە دەڵێی دانە و دامە\n\n\nوا چاکە نەمامی قەدی تۆ تازە و تەر بێ\nبینێژە لەسەر دیدەیی من جێگە نەمامە\n\n\nلەوساوە کە تۆ ڕوومەت ئەشاریتەوە گیانە\nمەجنوونی بیابانم و شەو شین و ھەرامە\n\n\nبەو غەمزە دڵم کون کونە وەک خانەیی زەنبوور\nبەو قەوسی برۆ ھەم جگەرت لەت لەت و زامە\n\n\nسەد جا کە دڵم عاجز و بیمارە لە دووریت\nیادت تەرەب و شەوچەرەس و بەزم و چرامە\n\n\nساقی بە فیداتم بدە ئینساف و مەیی ساف\nدەرمانی دڵی خەستە بەڵێ بادە و جامە\n\n\nموتریب وەرە تۆش ئەم غەزەلە تازە لەبەر کە\nلوقمانی ھەموو دەرد و غەم و مەرھەمی زامە\n\n\nحیفزی بکە یا ڕەببی لە چاوی حەسەد و بەد\nئەو دولبەرە قەد عەرعەرە ئەو کەبکی خەرامە\n\n\nعەیبت نییە غەیرەز ئەمە بێ ڕەحم و وەفایی\nبۆ شیمەیی تۆ چا نییە ئەم ڕەسم و نیزامە\n\n\nتا ناوی خۆشت ویرد و دوعای سابیرە قوربان\nدەرمانی ھەموو دەرد و غەم و مەرھەمی زامە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عاشقی فرمێسکی سوور و ڕەنگی زەردی شاھیدە", "poem_description": "", "poem_text": "عاشقی، فرمێسکی سوور و ڕەنگی زەردی شاھیدە\nقیل و قالی زاھیر و تەسبیح و ویردی زائیدە\n\n\nتا نەکەی تەرکی وجوود و جان و دڵ ناگەیتە یار\nباوەڕت بێ خاریقی عاداتی شێخ و زاھیدە\n\n\nتا دەروونی دڵ لە نەخشی ماسیوا خاڵی نەکەی\nنەقشی ئەڵڵا لەو دڵە جێ ناگرێ ئەی جاھیدە\n\n\nتا نەناسی ئایەت و ساعاتی ئەوقاتی دوعا\nفائیدەی چێ ربّنا أنزل علينا مائده\n\n\nتا بە حوسنی نییەت و تەقوا دەروونت پاک نەکەی\nدڵ لە یاسین بێ بەشە لا صيحه لا واحده\n\n\nتۆ ئیجازەی زیکری بێدەنگی لە ماسی وەرگرە\nقیڕەقیڕی شەو وەکوو قورباغە نادا فائیدە\n\n\nیاری من ھەرچی ئەکا مەنعم مەکەن من وا ئەکەم\nلا علي الاعمي حرج چاوم نیە ئەو قائیدە\n\n\nسابیری مەسروورە وەعدەی ھاتنی جانانەیە\nباوەڕم نایێ لە یارم دوورە تەرکی قاعیدە\n\n\nحوببی دونیا نایەڵێ سابیر لە دڵدا زەوقی دین\nبەھرەوەر نابی مەگەر لاچی لەسەر ئەم قاعیدە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "فیدایی ڕووتە مێھر و ماھ بە چەرخی حوققەبازەوە", "poem_description": "", "poem_text": "فیدایی ڕووتە مێھر و ماھ بە چەرخی حوققەبازەوە\nنەساری پێتە ڕووی زەوی بە مەعدەن و ڕەکازەوە\n\n\nنیمەبەھایی نیم نیگای تۆیە زەمین و ئاسمان\nنەمایشی ئەگەر بکەی بە چاوی مەستی نازەوە\n\n\nھەوەس بکەی بە یەک دەمێ، دەوا ئەدەی بە عالەمێ\nبەو نەفەسی مەسیحی تۆ، بە پێکەنین و نازەوە\n\n\nئاوێنەداری ڕوویی تۆ، شانەبەدەستی موویی تۆ\nبە شەرقەوە بە غەربەوە بە مەککە و حیجازەوە\n\n\nحوور و مەلائیکەی سەما لە تاوی تۆ ڕوویان نەما\nزەوی بە ئینس و جیننەوە بە جاھیل و موجازەوە\n\n\nتۆ بە جەماڵی حوورەوە ئێمە بە چاوی سوورەوە\nبە سۆزی جانگودازەوە بە سەدھەزار نیازەوە\n\n\nبە ئافتابی ڕوویی تۆ کە نیوەسووتە سابیری\nبە زولفی میشک بوویی تۆ پۆڕە بە چنگی بازەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "قەددی یارم سەروی باغی جەننەت و ئازادەیە", "poem_description": "", "poem_text": "قەددی یارم سەروی باغی جەننەت و ئازادەیە\nتەلعەتی مانەندی حووری زۆر لەتیف و سادەیە\n\n\nچاوەکانی دائیمەن مەستی شەراب و بادەیە\nبێ بەڵا بێ یاخودا بۆ کوشتنم ئامادەیە\n\n\nھەرچی تێفکری پەرێشان و نەخۆش و زامدار\nداد و ھاواری لە زوڵم و جەوری ئەو جەللادەیە\n\n\nسەدھەزار ئەسفەندیار و ڕۆستەمی مازەندەران\nھاتە مەیدان و سەری بێ لەش کرا لەم جادەیە\n\n\nھەرکەسێ دەرسی لە کن ئوستادی چاوی وەرگرێ\nکەمترین توللابی ئەو ئوستادە ئاخر مادەیە\n\n\nبوولعەجەب ئەفسوونگەر و چابوکسەوار و سەفشکێن\nخەڵکی حەیرانن لە مەکر و نازی ئەو شازادەیە\n\n\nسابیری ئەڵبەتتە لای ئەو چاوە دەرسی خوێندووە\nبۆیە وا سەربەستە لەم بەرقاپییە بەم ڕادەیە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەوبەھارە مەوسیمی پشکووتنی گوڵ ھاتەوە", "poem_description": "", "poem_text": "نەوبەھارە مەوسیمی پشکووتنی گوڵ ھاتەوە\nئیعتیباری شیوەن و ھاواری بولبول ھاتەوە\n\n\nخوێنی چاوی عاشقانە ڕووی زەوی نەخشانەوە\nزەحمەتە سەیلی بەھاری نەقشەکەی بشواتەوە\n\n\nحەزرەتی لوقمان گریمان ئێستە زیندووبێتەوە\nباوەڕم نایە برینی عاشقان چا کاتەوە\n\n\nکەی ئەبێ یا ڕەب سبەینانێ نەسیمی ئاھ ئاھ\nسا لە باغی جەننەتی حوسنی گوڵی گەش کاتەوە\n\n\nئەو بە تیری غەمزەکەی جەرگی بڕیم و تیری من\nھەر ھەناسەی سەردە ھاویتم ئەویش بۆم ھاتەوە\n\n\nئەھلی دونیا بۆ پڵاوە جۆبڵاوی لێ ئەکەن\nدابنیشە نانەڕەق بووڵاوە ناو شۆرباتەوە\n\n\nڕاحەتی ئینسان لە بێدەنگی ئەبێ، سابیر خەمۆش\nتۆ کە عەبدی حەیفە ڕوو ناکەی بە لای مەولاتەوە\n\n\nسابیری یەعقووب ئەگەرچی ھیجری یووسف کوێری کرد\nحەمد و سەبری کرد بە عادەت، یووسفی بۆ ھاتەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پڕتەوی خورشیدە ئەمشەو یا جەماڵی دولبەرە", "poem_description": "", "poem_text": "پڕتەوی خورشیدە ئەمشەو یا جەماڵی دولبەرە؟ \nبۆنی باغی جەننەتی ڕووی یارە یا خۆ عەنبەرە؟ \n\n\nجان و دڵ غەرقی فنا في النوری ڕوخساری حەبیب\nعوسرەتی دووری موبەددەل بوو بە وەسڵ و مەیسەرە\n\n\nئەڵبەتە بیستووتە تەرکی سەر دەکا غەوواسی ڕووت\nوا لە دەریا دێتەدەر ساحێبی دوڕ و گەوھەرە\n\n\nتا لە سەرفی ڕۆحی وەک پەروانە بێ پەروا نەبێ\nسادقی مەڕوانە، جێی بڕوا نیە، تەنپەروەرە\n\n\nسابیری گەر تالیبی یاری بزانە موختەسەر\nناگەیە مەتلووبی جانی تا نەبووری لەو سەرە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چاوەکانی وا دیارە دوژمنێکی خوێنییە", "poem_description": "", "poem_text": "چاوەکانی وا دیارە دوژمنێکی خوێنییە\nتیری موژگانی، بە تیژی، خەنجەری قەزوێنییە\n\n\nقاتڵ و بێ ڕەحمە ناحەق قەسدی جان و دڵ دەکا\nناحەقم مەگرن موسوڵمانان کە ڕۆحم پێ نییە\n\n\nحاجیبێ سەدجار بخوێنێ لاتەخەف گوێی نادەمێ\nتا لە چاوی ئایەتی أين المفرم خوێنییە\n\n\nگەر دەپرسی شەو لەبەر چی تا بەیانی ناخەوم\nدڵ بە ئوممێدی نەسیمە چاوەڕێی مزگێنییە\n\n\nدڵ لە بەحری غەین و میمە، ساقیا نێ میم و یێ؟ \nموتریبا چەنگ و ڕوبابێ لێدە داڵ و فێ نییە؟ \n\n\nھەر وەکوو مەجنوون ھەمیشە چۆڵ و سەحرا پەی ئەکەم\nدڵ بە داغ و پڕ لە حەسرەت سەیر ئەکەم لەیلێ نییە\n\n\nوا لە دووریی تۆ پەرێشانم سەعاتی سەد کەڕەت\nڕوو ئەکەم بۆ ئاسمان چ بکەم خودا مەرگێ نییە\n\n\nسابیری بێچارە زۆر موشتاقە بۆ گوڵزاری ڕووت\nخۆ بە چاوی تۆ لە من چاتر ئەزانی ڕێ نییە!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ڕۆژ ھەڵات ئەستێرە ون بوو کوێرە چاوی شەبپەڕە", "poem_description": "", "poem_text": "ڕۆژ ھەڵات ئەستێرە ون بوو کوێرە چاوی شەبپەڕە\nعوشرەتی سیمورغ و بازە شینی زاغ و سەرگەڕە\n\n\nلەو مەقامە جۆششی گریان و زاریی عاشقە\nبێ ڕەواجە ئاگری نەمروود و ئاوی باسەڕە\n\n\nمن کە تینووی دولبەرم ئاوی حەیاتم بۆ چییە\nدڵ زەعیفم کەی عیلاجم قەند و بادامی تەڕە؟ \n\n\nئەووەلەن تەشخیسی دەرد و بەعد تەرکیبی دەوا\nوەرنە کەی ڕاحەی قەوی دەبڕێتەوە پشتی ھەڕە! \n\n\nسەبب و ئەسباب و عەلاماتی نەخۆشی تێبگەی\nشەربەتی تۆ تیغی بوڕڕان و مەرەز ترپی تەڕە\n\n\nئەی مودەڕڕیس تۆ لە دەرسی عەشق تەحسیلێ بکە\nتابەکەی زيد علىٰ سطح عەلی حەرفی جەڕە\n\n\nموعجیزاتی موڕسەلین و مەوعیزەی ئەعلامی دین\nزکرییان زاکیر دەگێڕێ وەک تەشیلە و فڕفڕە\n\n\nیەعنی ئاگاداری دونیا و نەفس و شەیتان بن ھەموو\nخەسمی باباتانە ئەم دوونە ئیمارە و بەدفەڕە\n\n\nئەو کەسە ئەحواڵی عاشق تێدەگا شەو بێ خەوە\nلێوی ویشک و ڕەنگی زەرد و دائیمەن چاوی تەڕە\n\n\nحاشالله قەند و گوڵ ئەمر و بدا تەسکینی دڵ\nچونکی شەوتامە دڵم موشتاقی عەنابی تەڕە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "گەر دەپرسی سەبەب و حیکمەتی ئەم بێ خەوییە", "poem_description": "", "poem_text": "گەر دەپرسی سەبەب و حیکمەتی ئەم بێ خەوییە\nسەفەر و سوننەتی ئەم ماھڕووە شەوڕەوییە\n\n\nحەزئەکەی تێبگەیەی لەززەتی شەوبێداری\nلە ھەموو لەززەتی دونیا کە جیا بێ ئەوییە\n\n\nلە شەڕ و فیتنەیی نەفست مەبە ئەمین وەکوو مار\nلە ملی ھەرکەسێ ئاڵا سەری خوار و نەوییە\n\n\nتۆ کە ئینسانی تەوەللا بە لە خووی حەیوانی\nوا نەبی تابیعی شەیتانی لە سەر ئەم زەوییە\n\n\nلە سەرا زەوقی گوناھ و لە دڵا حوببی فەساد\nئەمە بۆ زوعفی دیانەت چ دەلیلێ قەوییە\n\n\nفلسی خێڕی بە دووسەت میننەت ئەبەخشێ ھێشتا\nبە ئومێدە لە خودا یەک بە دە ئەو مل قەوییە\n\n\nھونەرت ناوەتە سەر دەستەوە عەیبت ژێر پا\nدەگەڵت شەڕ دەفرۆشێ ئەڵێی خەستەوییە\n\n\nعەمەلی چاکەیی تۆ سێوە بە کێو ئەیژمێری\nجەبەلی عەیب و گوناھت تەبەقی بەدرەوییە\n\n\nکوڕی سۆفی دەگەڵی ماڵی خەلیفەی دەفرۆشت\nقەسەمی خوارد و بە ئەستێرە وتی خەستەوییە\n\n\nڕاستی کەس ھونەر و عەیبی تەماشا ناکا\nئەمە بووجەھلە وەیا شێخ حەسەنی بەسرەوییە\n\n\nسابیری ڕاست ئەوەتا عەیبی عەوام داپۆشێ\nعەرەب و ڕوومییە یا کورد و عەجەم پەھلەوییە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھاتەوە دڵبەرێ بە شەو دزێ بە دوو چرایەوە", "poem_description": "", "poem_text": "ھاتەوە دڵبەرێ بە شەو دزێ بە دوو چرایەوە\nشوکری خودا بە ھاتنی قاپی دڵم کرایەوە\n\n\nبە ڕوویی ئافتابەوە بە چاوی نیمەخابەوە\nبە جامی پڕ شەرابەوە ھات و خەوم زڕایەوە\n\n\nھات و بە نامی سەرکەشی بە چابوکی و دڵکەشی\nغارەتی بەستە تەرکەشی ڕۆحی ڕەوان گەڕایەوە\n\n\nلە ھاتوچوون و مەتڵەبی، مەپرسە مەیل و مەشڕەبی\nمەسیحە دین و مەزھەبی، کیفایەتە بڕایەوە\n\n\nموژدە درا بە سابیری، تۆ ئەبییە موسافیری\nئەشک و غوباری کافری، لە چاو و دڵ سڕایەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھەتاوی تەڵعەتی سووتاندمی ئەو شۆخە مەمدووحە", "poem_description": "", "poem_text": "ھەتاوی تەڵعەتی سووتاندمی ئەو شۆخە مەمدووحە\nدڵی عالەم بە غەمزەی چاوی تیرەندازی مەجرووحە\n\n\nلە تاوی ئاگری دووری ئەوا کەوتم لە دەست و پا\nخودا مەرگی بەئاسانی ئیتر بۆچیمە ئەم ڕووحە\n\n\nبفەرموو وەعدەکەی خۆت بێنە جێ سەبرم نەما قوربان\nکە تاق و پەنجەرەی حوجرەی دڵم بەینێکە مەفتووحە\n\n\nتەنوورەی ئاگری سینەم، فوارەی ئەشکی چاوانم\nوەرە بنواڕە سەرچاوەی، دەڵێی تۆفانەکەی نووحە\n\n\nلە دووریی تۆ لە پا کەوتم نەھاتی دەستی من بگری\nبەچاوی تۆ ھیلاکە سابیری بێزارە لەم ڕووحە!"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھەرچەندە قسەی شێخ و مەلا حیکمەت و پەندە", "poem_description": "", "poem_text": "ھەرچەندە قسەی شێخ و مەلا حیکمەت و پەندە\nیاساغە لە کن تورک زوبان و ھەمەوەندە\n\n\nھەرچەندە دوڕ و گەوھەرە گوفتاری مەشایخ\nدێوانە شعووری نییە میسقاڵی بەچەندە\n\n\nدەردێ کە نیشانەی ئەجەلی پێوە چ جێگەی\nتەرکیبی مەعاجین و شەراب و گوڵ و قەندە؟ \n\n\nھەرکەس کە بریندارە بە شمشێری ئەحباء\nداروویی ئەتیبا بە جەڕاحاتی گوزەندە\n\n\nکارێکی بە من کردووە ئەو شۆخە بە ئەبرۆ\nنەیدیوە کەس ئەم زامە لە شمشێری بڕەندە\n\n\nبازاڕی نەبات و شەکەری میسری شکاوە\nلەو شوێنە کە غونچەی دەمی ھێناوە بە خەندە\n\n\nھەرچەندە کە ئەو خوسرەوە ئازاری دڵی دام\nگشتی بە دڵی سابیری شیرین و پەسەندە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یاری من تۆ بی خودا زامی دڵم مەکولێنەوە", "poem_description": "", "poem_text": "یاری من، تۆ بی خودا زامی دڵم مەکولێنەوە\nخۆت لە من عاجز مەکە دووبارە مەمسووتێنەوە\n\n\nئەمکوژی ڕوو وەرئەگێڕی یاری من حاشا ئەکەی\nچی لە موژگانت ئەکەی گشتی بە گۆشت و خوێنەوە\n\n\nدڵڕفێن و سەفشکێن و خوێنڕژێن، ئازا وەرە\nجان و دڵ بڕفێنە، سەف بشکێنە، خوێن بڕژێنەوە\n\n\nتۆ کە ڕۆیشتی بە دەستوورێ سروشکم دێ لەدووت\nباوەڕت بێ نووری چاوم جان و دڵ ئەتوێنەوە\n\n\nئاگری بەردایە ئیقلیمی بیابانی وجوود\nیاری سابیر ئایەتی يا نار كوني خوێنەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئیش ئەگەر بۆ پادشا بێ یەک ھەوایە ڕۆژ و شەو", "poem_description": "", "poem_text": "ئیش ئەگەر بۆ پادشا بێ یەک ھەوایە ڕۆژ و شەو\nوەرنە بۆ سینفی گەدا بێ ھەور و بایە ڕۆژ و شەو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەمڕۆکە تۆ ساحیب ھونەری مەرحەمەتی کە", "poem_description": "", "poem_text": "ئەمڕۆکە تۆ ساحیب ھونەری مەرحەمەتی کە\nدەسگیری ئوفتادە و سەبی سەت بە ھەزارە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەو شۆخە عەجەب شەودزە خاوەن بەیداغ", "poem_description": "", "poem_text": "ئەو شۆخە عەجەب شەودزە خاوەن بەیداغ\nیاندردی بنی سابیری او ایکی یناغ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەو کەسە وا پەڕتەوی حوسنی شەوی گێڕا بە ڕۆژ", "poem_description": "", "poem_text": "ئەو کەسە وا پەڕتەوی حوسنی شەوی گێڕا بە ڕۆژ\nسەبر کە ئاخر دەڵێن سا موژدە ئەی دڵ ھاتەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەگەر لەززەت بزانی تەرکی لەززەت لەززەتە باقی", "poem_description": "", "poem_text": "ئەگەر لەززەت بزانی تەرکی لەززەت لەززەتە باقی\nلەزائیز بێ ڕەواج و لەززەتە گەر شەھد و شەککەر بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەگەرچی خالیقی ڕەززاق ڕزقی کەم بە کەس نادا", "poem_description": "", "poem_text": "ئەگەرچی خالیقی ڕەززاق ڕزقی کەم بە کەس نادا\nوەلاکین مادەری گێتی ھەتاسەر مەم بەکەس نادا"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی خەبەردار و تەبیبی عالەم و دانایی ڕاز", "poem_description": "", "poem_text": "ئەی خەبەردار و تەبیبی عالەم و دانایی ڕاز\nوەی سەبەبسازی ئومورات و کەریمی کارساز"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ئەی فرووغ و نوربەخشی ئافتاب و کەوکەبی", "poem_description": "", "poem_text": "ئەی فرووغ و نوربەخشی ئافتاب و کەوکەبی\nسەروەری کورد و عەجەم پاشایی ڕووم و عارەبی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بە بێ ڕەحمی و جەللادی ئەکەی قەسدی دڵ و جانم", "poem_description": "", "poem_text": "بە بێ ڕەحمی و جەللادی ئەکەی قەسدی دڵ و جانم\nدەمی تیغت لە گۆشتم تیپەڕی وا گەییە ئێسقانم\n\n\nمەگەر لوقمانی چاوانت بکا تیماری زامانم\nبە چاوی تۆ بریندارم بە زوڵفانت پەرێشانم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بەجێ بێنی خودایە ئیحتیاجم", "poem_description": "", "poem_text": "بەجێ بێنی خودایە ئیحتیاجم\nبە جاھی سەیید خەیرولوەرا زوو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "بەیازی داستانی ئەم عەجووزە سەربەسەر کەتنە", "poem_description": "", "poem_text": "بەیازی داستانی ئەم عەجووزە سەربەسەر کەتنە\nلە ئادەم تاکوو نوون ھەرچی دەنووسێ شەرحی ئەو مەتنە\nشەوی سەد شوو دەکا ئەو زانییە زانی بەیەک بەتنە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "حوببی دونیا عیللەتێکی قاتیل و زگماکییە", "poem_description": "", "poem_text": "حوببی دونیا عیللەتێکی قاتیل و زگماکییە\nیاخودا تووشی نەبێ چی نەسلی ئادەم خاکییە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "حەکیمێ پێی وتم موشکیل لە دەستی عیللەتی دووری", "poem_description": "", "poem_text": "حەکیمێ پێی وتم موشکیل لە دەستی عیللەتی دووری\nنەجاتت بێ مەگەر فەسڵێ کە عەیدی وەسڵی دولبەر بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "خەڵاتی یار ئەگەرچی عالەمی پڕ کردووە ئەمما", "poem_description": "", "poem_text": "خەڵاتی یار ئەگەرچی عالەمی پڕ کردووە ئەمما\nنەسیبی سابیری تیرە لە چاوی یارە سەوقاتی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵم خەستەی فیراقی موتریبی شیرین نەوابێ زوو", "poem_description": "", "poem_text": "دڵم خەستەی فیراقی موتریبی شیرین نەوابێ زوو\nتەبیبا دەستی من دامانی تۆ قەندە گوڵابێ زوو\nدەترسم چەرخی دەوران بکا ھەم ئینقیلابێ زوو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دڵی سابیر برینداری خەدەنگی چاوییە بۆیە", "poem_description": "", "poem_text": "دڵی سابیر برینداری خەدەنگی چاوییە بۆیە\nپەرێشانە سرووشکی چاوی ڕەشکی ئاوی کارێزە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "دەس بە گیرفانا ئەکا ھەڵبەت ئەزانێ تفڵی دڵ", "poem_description": "", "poem_text": "دەس بە گیرفانا ئەکا ھەڵبەت ئەزانێ تفڵی دڵ\nبۆ شەکەر گریا سەرم قوربانی ئەو گیرفانە بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "سابیری ئەم شیوەن و ناڵینە ئیتر بەسیەتی", "poem_description": "", "poem_text": "سابیری ئەم شیوەن و ناڵینە ئیتر بەسیەتی\nنەک بەجارێ عالەمێ وێرانی ئەم تۆفانە بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ساقی وەرە مەردانە بە ئاوی کە ئەنگووری", "poem_description": "", "poem_text": "ساقی وەرە مەردانە بە ئاوی کە ئەنگووری\nئیحسانە کە بکوژێنییەوە ئەو ئاگری دووری\n\n\nموتریب بەخودا لەشکری غەم تاقەتی بردم\nڕەحمێ بکە بیھێنەرەوە لانی سەبووری"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "عاشقی وا سڵ لە بەرپێی یار ئەبێ کارێ بکا", "poem_description": "", "poem_text": "عاشقی وا سڵ لە بەرپێی یار ئەبێ کارێ بکا\nخۆ بە ئەرزادانی تەیری نیمە بیسمیل وا نەبێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "قارەمانی عەشقی تۆ ڕێی کەوتەوە ھەر مەنزڵێ", "poem_description": "", "poem_text": "قارەمانی عەشقی تۆ ڕێی کەوتەوە ھەر مەنزڵێ\nپاڵەوانی ماسیوا لەو مەنزڵە دەرچوو بەزی"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە شەھدی تەرکی لەززەت تەرکی لێوانی ئەگەر مردی", "poem_description": "", "poem_text": "لە شەھدی تەرکی لەززەت تەرکی، لێوانی ئەگەر مردی\nبە صم البكم ئەورادی دڵت الله اكبر بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لە کوێ بێنم تەبیبێ مەڵحەمی زامی دڵی پێ بێ", "poem_description": "", "poem_text": "لە کوێ بێنم تەبیبێ مەڵحەمی زامی دڵی پێ بێ\nلە کوێ بێنم حەبیبێ حاڵزان ناڵینی گوێ لێ بێ\n\n\nلە کوێ بێنم نەسیمێ مەحرەمی گوڵزاری لەیلێ بێ\nخودایە قادری ڕەحمێ بکە ئەم کارە ھەرسێ بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "لەبەر دەرگاھی تۆ قوربان زەمانێکە ئەناڵێنم", "poem_description": "", "poem_text": "لەبەر دەرگاھی تۆ قوربان زەمانێکە ئەناڵێنم\nنەھاتی بۆ خودا ڕۆژێ قەدەم بێنیتە باڵێنم\n\n\nبە چاوی سوورەوە ھەر ئینتیزاری خاکی نەعلێنم\nبفەرموو بەڵکوو ڕووناکی پەیاکا نووری عەینێنم"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "موتریب بە فیدات بم بە دەف و چەنگ و ڕوبابێ", "poem_description": "", "poem_text": "موتریب بە فیدات بم بە دەف و چەنگ و ڕوبابێ\nڕەحمێ کە دڵم عاجز و غەمبار و فوگارە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نە دینارم ھەی نە زۆری بازوو", "poem_description": "", "poem_text": "نە دینارم ھەیە نە زۆری بازوو\nخودایە عالمە بینێری سا زوو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەقدی کە بیکەمە پێشکێش موتریب و ساقی", "poem_description": "", "poem_text": "نەقدی کە بیکەمە پێشکێش موتریب و ساقی\nھەر جان و دڵە لائیقی شاباش و نیسارە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەماوە ئیعتیباری قەرز و حازر", "poem_description": "", "poem_text": "نەماوە ئیعتیباری قەرز و حازر\nھەتا درھەم نەنێمە سەر تەرازوو"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "نەچۆتە مەدرەسەی ڕەحم و وەفا نەیخوێندووە دەرسێ", "poem_description": "", "poem_text": "نەچۆتە مەدرەسەی ڕەحم و وەفا نەیخوێندووە دەرسێ\nھەموو دیناری ناڵینت لەکن ئەو کوا ئەکا فلسێ\n\n\nخودا بەختی نەخۆش و خەوگرانم کەی لە خەو ھەڵسێ؟ \nئەبێ تۆ موشکیلەی سابیر بە ڕەحمەت حەل بکەی ھەرسێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پاوەن و زنجیری دائیم وا لە پێتدا بێخەبەر", "poem_description": "", "poem_text": "پاوەن و زنجیری دائیم وا لە پێتدا بێخەبەر\nدائیمەن کلیلی مەڕبەند و وەیا پابەندە پێت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پێ بە ئەرزدا داخشانی تفڵی دڵ یەعنی کە یار", "poem_description": "", "poem_text": "پێ بە ئەرزدا داخشانی تفڵی دڵ یەعنی کە یار\nمێوژ و گوێزی بداتێ بەشکە ژیری کاتەوە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "پەرێشان و بریندارم لە دەرگاھی تۆ کەوتوومە", "poem_description": "", "poem_text": "پەرێشان و بریندارم لە دەرگاھی تۆ کەوتوومە\nنەھاتی پێ بنێیە سەر سەرم چەن بەختەکەم شوومە\n\n\nئەزانم مەشرەبت جانا لەسەر ئازاری مەزلوومە\nجەفا و جەورت لە ئافاقا ھەموو مەشھوور و مەعلوومە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "چاوەکەت کوێر و زوبانت لاڵ و غافڵ کەڕڕە گوێت", "poem_description": "", "poem_text": "چاوەکەت کوێر و زوبانت لاڵ و غافڵ، کەڕڕە گوێت\nوەختی ئیحسان و عیبادەت چونکە شەیتان فێرە پێت"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ڕەئیسی مەجلیسی عوشرەت گەلێ پشکۆی لە دڵ دانام", "poem_description": "", "poem_text": "ڕەئیسی مەجلیسی عوشرەت گەلێ پشکۆی لە دڵ دانام\nوتی سەیرانە با لەم بەزمە شەو سینە موجەممەر بێ"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "گەدا بی خۆنمایی چی کەوای دوو لیرە بایی چی", "poem_description": "", "poem_text": "گەدا بی خۆنمایی چی کەوای دوو لیرە بایی چی\nبە نانی جۆوە چایی چی، جەماڵت بەش کەری دێزە"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "ھەتاکوو مات و بێ دەنگی بلووری ساف و بێ ژەنگی", "poem_description": "", "poem_text": "ھەتاکوو مات و بێ دەنگی بلووری ساف و بێ ژەنگی\nسپی نابێتەوە ڕەنگی بلووریشی لەسەر ئاڵان"}, {"poet": "شێخ نەجمەدین کوڕی عەبدوڕەحمان بەرزنجی", "poet_description": "['ناو : شێخ نەجمەدین کوڕی عەبدوڕەحمان بەرزنجی', 'ناسناوی ئەدەبی : سابری،سابیری،نجم\\u200cالدین', 'لەدایکبوون : ٢٥٧٩-٢٥٨٠ی کوردی؛ شوریجە، کەرکووک', 'کۆچی دوایی : ٢٦٤٣-٢٦٤٤ی کوردی؛ شوریجە، کەرکووک']", "book": "دیوانی سابیری", "poem_title": "یاری من عیلمی مەجاز و ھەم حەقیقی خوێنییە", "poem_description": "", "poem_text": "یاری من عیلمی مەجاز و ھەم حەقیقی خوێنییە\nبۆیە ئەندیشەی لەبەر ھیچ عالیم و شێخێ نییە"}]