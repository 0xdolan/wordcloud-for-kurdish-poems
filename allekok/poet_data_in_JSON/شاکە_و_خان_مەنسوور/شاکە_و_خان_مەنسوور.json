[{"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "شوکرانە", "poem_description": "نووسین: کەماڵ ڕەحمانی", "poem_text": "ش: شوکرانه‌م پێد بوو بیناێ بان سه‌ر\nخ: کووره‌ گڵاڵان لافاو گرته‌ وه‌ر\n\nشوکرانه‌م پێد بوو که‌س سڕ نه‌زانا\nسفێد په‌ڕ له‌ رۆ سه‌رزه‌مین شانا\n\nشوکرانه‌م پێد بوو هه‌ر وه‌خت مه‌ێلت هه‌س\nوه‌ بێ نم سه‌ونز که‌ێ گوڵان که‌ڵ مه‌س\n\nشوکرانه‌م پێد بوو ساێه‌قه‌ێ نه‌سیم\nسه‌ر تیه‌تان کردێه‌ وه‌ تڵا و وه‌ سیم\n\nشوکرانه‌م پێد بوو ئاو شه‌و ماسن\nئاقاێ عزرائیل به‌نی ئایه‌م تاسن\n\nشوکرانه‌م پێد بوو ئه‌ێ بارلاهی\nزه‌مین یه‌خ به‌ساس تا گاه‌ ماهی\n\nماهی ها وه‌ بان گورده‌ێ نه‌هه‌نگێ\nنه‌هه‌نگ ها وه‌ بان به‌ربه‌ر سه‌نگێ\n\nئه‌و سه‌نگه‌ ه‌ا بان تێخ فه‌ره‌نگێ\nپه‌ێوه‌سه‌ له‌ بان زوان له‌نگێ\n\nوه‌ شه‌و مه‌سازوو میل سووهان ساو\nوه‌ رووژ مه‌تکێ قه‌تره‌ قه‌تره‌ێ ئاو"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "وەهارانە", "poem_description": "نووسین: کەماڵ ڕەحمانی", "poem_text": "خان مه‌سۆر: \n\nفه‌سڵ نه‌و به‌هار چۆ کیه‌نی نۆره‌\nئه‌ێ نۆره‌ له‌ تێوڵ موفڵسان دٶره‌\n\nوه‌هار وه‌و خه‌ێمه‌ء ره‌نگاێ ره‌نگه‌وه‌\nهه‌ر مه‌لێ سازێ گرت وه‌ چه‌نگه‌وه‌\n\nوه‌هار هاتگه‌ چۆ حاکم نوو\nسیا دره‌ختان کرد وه‌ سه‌وزه‌ چوو\n\nبوڵبوڵ له‌ چه‌مه‌ن، که‌ۆ له‌ نساران\nئه‌و یه‌ک مه‌چڕن ڕه‌وزه‌ێ وه‌هاران\n\nڕه‌نگ ڕه‌نگ مه‌گره‌وسێ هه‌ر سوو له‌ کاوان\nوێنه‌ێ عه‌رووسێ داێوگ له‌ (مه‌چوو وه‌) باوان\n\nشاکه‌ سه‌ر تیه‌تان وه‌ خێمه‌ێ گوڵ بۆ\nتڵه‌سم تووفان زه‌لان باتڵ بۆ\n\nدوواێ ره‌نگاێ ره‌نگ وه‌هار هاسڵ بۆ\nنازاری له‌ێلم چمان له‌ دڵ بۆ"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "مینگەێ نوو", "poem_description": "نووسین: کەماڵ ڕەحمانی", "poem_text": "خودا به‌ێ وه‌ پێد هه‌ر رووژ مینگه‌ێ نوو\nقاڕه‌ێ کوورپه‌ وه‌رک، شاقه‌ێ که‌و له‌ کوو\n\nخودا به‌ێ وه‌ پێد بێتره‌ له‌ گێشت\nئاوه‌گه‌ێ سیه‌چڵ، سه‌ردی پای مانێشت\n\nمانێشت وه‌ فه‌داێ به‌رزی هه‌وادم\nقیقه‌ێ نازاران هه‌ر سوو له‌ پادم\n\nخودا به‌ێ وه‌ پێد له‌ ئاڵه‌م ئه‌و ده‌ر\nمینگه‌ێ بان سه‌راو، کیه‌نی زه‌ر که‌مه‌ر\n\nخوه‌شاڵ وه‌ خوه‌دان، خوه‌ش وه‌ حاڵتان\nسه‌وزه‌ وه‌ بێ خه‌وف تیاێگه‌ ماڵتان\n\nڕه‌نجه‌روو و وێمه‌، که‌فتگه‌ کووسم\nچگمه‌و شوون میرکان، بار کردێه‌ دووسم\n\nئمشه‌و له‌ به‌ختم مانگ ئاخڵ داگه‌\nسه‌وزه‌ێ باڵابه‌رز قه‌ڕاوڵ ناگه‌\n\nته‌مه‌ناێ سه‌رچیت دووژ ده‌واران\nماچ کوورپه‌ دۆێه‌ت مینگه‌ نه‌واران\nچٶبازێ گل ده‌ێ له شوون شکار\n\nله ماڵ هاته‌و ده‌ر تووپی گوڵ ده‌مه‌\nسه‌روه‌ن سه‌نگه‌ڵا ئه‌ێ پیاڵه‌ چه‌مه‌\n\nله‌ ماڵ هاته‌و ده‌ر سه‌روه‌ن قه‌ڵاخی\nچه‌وێل چۆ پیاڵه‌، ده‌م چۆ گوڵ باخی\n\nله‌ ماڵ هاته‌و ده‌ر وه‌ ئسم بازی\nهوونه‌ێل ها بان کوڵه‌نجه‌ێ شیرازی\n\nزوڵف له‌ولاوی بپێچم له‌ ده‌س\nبوومه‌ نه‌رده‌وان دو لیموو نه‌وره‌س\n\nگه‌رمه‌سێر گه‌رمه‌ نیشتن به‌تاڵه‌\nمانێشت کوو خاسه‌ وه‌فرێ خاڵ خاڵه‌\n\nقه‌ومه‌ێل، براگه‌ێل، چه‌نی چه‌ن وه‌خته‌\nشکار دڵم زامدار به‌خته‌\n\nبازێگم ده‌رچگ وه‌ ته‌نافه‌وه‌\nسه‌یاده‌ێل نیه‌ن وه‌ نشاته‌وه‌\n\nچه‌رخه‌ێ چه‌و شرین شووخ دیده‌ مه‌س\nساێ سه‌ر ئه‌و بان که‌، بزان ئه‌رزم چوه‌س\n\nسیاماڵ خاسه‌ خودا به‌ێ وه‌ پێت\nساێ دار ئیڵاخ و دڵ خوه‌شی پاێ چیت\n\nبنیشی له‌ ساێ دیواخان وێت\nرووژه‌ سه‌د هاوکوڕ سه‌ڵام که‌ێ وه‌ پێت"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "به‌رزه‌ چناران", "poem_description": "نووسین: کەماڵ ڕەحمانی", "poem_text": "شاکه‌: \n\nبه‌رزه‌ چناران، به‌رزه‌ چناران\nبه‌و بچیمه‌ سه‌ێر به‌رزه‌ چناران\n\nچناره‌ێ خه‌ریو نزیک وه‌ شاران\nجاگه‌ێ هه‌ر ساڵه‌ێ ته‌مه‌نگاێ یاران\n\nگه‌ل گه‌ل و جوز جوز چۆ سپاداران\nپرسام ئه‌ێ چنار غه‌ریب شاران\n\nجاگه‌ێ عه‌ێش و نووش گوزه‌رگاێ یاران\nته‌مه‌نگاێ گوڵان سه‌وزه‌ێ وه‌هاران\n\nپرسام ئه‌ێ چنار! شه‌م شه‌ماڵ له‌رز\nتو له‌ هه‌واێ کی ئه‌ێقه‌ بۆده‌ به‌رز\n\nپرسام ئه‌ێ چنار په‌ێ کی زه‌رده‌نی\nمه‌ر چۆ من هێجران شه‌خسێ که‌رده‌نی؟ \n\nئه‌وسا تۆلێ بۆم که‌فتم له‌ داران\nسه‌ۆز کردم له‌ به‌ێن شیس مه‌غاران\n\nگه‌ل گه‌ل نازاران هاتن وه‌ پاگه‌م\nته‌مه‌نگا کردن هه‌ر سوو له‌ ساگه‌م\n\nقیقه‌ێ نازاران مه‌نیشت ئه‌و شاخم\nمنیش له‌و بووته‌وبه‌رز بۆ ده‌ماخم\n\nقیقه‌ێ نازاران له‌ پاێ من وێه‌رد\nمنیش له‌و بووته‌و زایف بٶم و زه‌رد\n\nله‌ به‌س ته‌مه‌نگاێ زنج و خاڵ که‌ردم\nیه‌سه‌ له‌و بووته‌و زه‌عیف و زه‌ردم\n\nشاکه‌: \n\nهه‌ر ساڵێ ساتێ، هه‌ر رووژێ وه‌ختێ\nئمڕوو ڕاگه‌م که‌فت ئه‌و پاێ دره‌ختێ\n\nواتم ئه‌ێ دره‌خت په‌ێ چی زه‌رده‌نی\nمه‌ر چۆ من هێجران شه‌خسێ که‌رده‌نی\n\nوه‌ت: لێوه‌ێ بێ عه‌قڵ حاڵ مه‌زان ده‌رد\nدره‌خت بێ ده‌رد چته‌ور مه‌یو زه‌رد\n\nئه‌وقه‌ر ته‌مه‌نگاێ زنج و خاڵ کردم\nهه‌ له‌و بووته‌وه‌ زه‌عیف و زه‌ردم\n\nگه‌ل گه‌ل نازاران هاتن وه‌ پاگه‌م\nفه‌رش ناز خسن نیشن له‌ ساگه‌م\n\nچۆ دار ئاسوو ریشه‌ خوریاگم\nوێنه‌ێ هه‌زره‌چی جواو دریاگم\n\nئیرنگه‌ چۆ سه‌ر سه‌وز شاهین پووس که‌نه‌\nپه‌ڕ و پووم له‌ ده‌ور گڵاڵه‌ێل مه‌نه‌"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ١", "poem_description": "نووسین: کەماڵ ڕەحمانی", "poem_text": "خ)شاکه‌ له‌ سه‌ر دا، شاکه‌ له‌ سه‌ر دا\nراس باچه‌ په‌رێم ئمجا له‌ سه‌ر دا\n\nشاکه‌ تن ئه‌و شا ده‌س له‌ خه‌ێبه‌ر دا\nکی گڕه‌ێ ئاگر له‌ جه‌سه‌د وه‌ر دا؟ \n\nش)خان له‌ مابه‌ێن خوڕان و بازان\nجاگه‌ێ عه‌ێش و نووش که‌مه‌ن درازان\n\nگه‌لێ کوورپه‌ دۆێه‌ت درات له‌ ماڵان\nهێمان هانه‌ سن هه‌ێشت و نوو ساڵان\n\nوه‌ لێوه‌ خه‌نه‌، وه‌ تیره‌ نازان\nداخڵ بٶن له‌ ئاو سه‌راو بازان\n\nله‌ جه‌ڵد درامان، قۆته‌ بۆن له‌ ئاو\nوه‌ په‌نجه‌ێ شه‌مشاڵ یه‌ک مێان قه‌شاو\n\nله‌ جه‌ڵد درامان، قۆته‌ بۆن له‌ هه‌وز\nڕۆ هه‌وز پووشانن چۆتاڵه‌ێ سه‌رسه‌وز\n\nله‌ وێنه‌ێ سه‌رسه‌وز مه‌دان ئه‌و رۆ تاف\nدان وه‌ تافه‌ێلا زوڵف که‌ڵاف که‌ڵاف\n\nشستوشوو کردن چۆ غازێ وه‌ ناز\nگاگا قیقه‌ێ چه‌رخ و گاگا بریقه‌ێ باز\n\nله‌ ئاو درامان جه‌لا دان سه‌روه‌ن\nتیپ دان چۆ که‌ڵ ره‌م دیار ده‌روه‌ن\n\nله‌ ئاو درامان خاڵ وه‌ رێشته‌وه‌\nخان مه‌سۆر نه‌یدان وه‌ مانێشته‌وه‌؟ \n\nئه‌وه‌ڵ حه‌نیفه‌، گوڵ جه‌مالشه‌ن\nئاڵه‌م هه‌زره‌ت مه‌ن زنج و خاڵشه‌ن\n\nدوێم جه‌واه‌ێر، ته‌مام بێ عێوه‌\nرشته‌ێ ڕه‌نگاێ ڕه‌نگ کارخانه‌ێ خه‌ێوه‌\n\nسه‌ێم ته‌مامه‌، ته‌مام ته‌مامه‌\nگیسوو چۆ که‌مه‌ن وێنه‌ێ به‌هرامه‌\n\nچوارم خه‌ێریه‌، خه‌ێرێ وه‌ باره‌\nبوو ده‌رۆنه‌گه‌ێ مشک عه‌تاره‌\n\nپه‌نجم فاتمه‌، گیس چۆ به‌ره‌زا\nوێنه‌ێ خوه‌ر زه‌رد له‌ رۆ که‌مه‌ر دا\n\nشه‌شم ئاسیه‌، خاڵ چۆ ئاساره‌\nئه‌و خاڵه‌ له‌ رۆ زنجه‌ دیاره‌\n\nهه‌فتم زینه‌ته‌، به‌رزه‌ چۆ چنار\nنیش بژانگێ چۆ تیر مه‌که‌ێ کار\n\nهه‌ێشتم گوڵ خه‌نان دۆێه‌ت سه‌یه‌مه‌ێ\nده‌م وێنه‌ێ جێران باڵا وێنه‌ێ نه‌ێ\n\nنووه‌م نووریه‌، نۆر په‌ێدا که‌رده‌\nمه‌ر مه‌فتۆڵ له‌ده‌ور مینا ڵۆڵ خوه‌رده‌\n\nده‌هم نسره‌ته‌، هۆڵ و سۆه‌ر هه‌مس\nگل مه‌خوه‌ێ له‌ بان خورشێ ئاوه‌نوس\n\nیانزه‌هم فه‌رده‌وس، تفڵ ته‌ڕ داروو\nهه‌واێ گوڵ غومچه‌ێ لێو به‌ر داروو\n\nدووانزه‌هم خورشێ با ئوومه‌ت گێشته‌\nله‌و وه‌فراو خوه‌رێل قوله‌ێ مانێشته‌\n\nسێنزه‌هم فانووس وه‌و ره‌فتاره‌وه‌\nوه‌و خزم و خنج و له‌نجه‌ و لاره‌وه‌\n\nخان مه‌سۆر: \n\nشاکه‌ خاڵ له‌ێل وه‌ هه‌ێ هه‌ێ نیه‌ن\nیان وه‌ نیمه‌شه‌و رٶ دوجه‌ێل نیه‌ن"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٢", "poem_description": "نووسین: کەماڵ ڕەحمانی", "poem_text": "شاکه‌: \nله‌ هه‌ێ هه‌ێ بۆیاێ، له‌ هه‌ێ هه‌ێ بۆیاێ\nیان له‌ هه‌ێ یا هه‌ێ حه‌ربه‌ێ نه‌ێ بۆیاێ\n\nیان له‌ قه‌ڵاچه‌ێ سه‌نگ مه‌ڕ بۆیاێ\nیان له‌ پێشت گووش شێر نه‌ڕ بۆیاێ\n\nئیران و تووران وه‌راێ وه‌ر بۆیاێ\nله‌ێلی له‌ ماوه‌ێن هه‌ر دو سه‌ر بۆیاێ\n\nیان هه‌ڵه‌ت وه‌ خۆن دوژمه‌ن مه‌که‌م ره‌نگ\nیان خاڵ له‌یلی ماوه‌رم وه‌ چه‌نگ\n\nیان مه‌لان له‌ بان لاشه‌م مه‌که‌ن سوور\nیان خاڵ له‌یلی ماوه‌رم وه‌ زوور\n\nخان مه‌سۆر: \n\nوه‌ هه‌ێ هه‌ێ نیه‌ن، وه‌ هه‌ێ هه‌ێ نیه‌ن\nیان وه‌ هه‌ێ یا هه‌ێ حه‌ربه‌ێ نه‌ێ نیه‌ن\n\nخاڵ وه‌ وه‌سف نیه‌ن، خاڵ وه‌ وه‌سف نیه‌ن\nخاڵ وه‌ جه‌نگ شێر و زوور ئه‌سپ نیه‌ن\n\nنه‌ وه‌ هه‌ێ هه‌ێه‌ ونه‌ وه‌ حه‌ربه‌ێ نه‌ێ\nنه‌ وه‌ تیق و تووق کیانان که‌ێ\n\nهه‌ر که‌س وه‌ ئقباڵ و وه‌ پێشانی خوه‌ێ\nوه‌ ئاسان مه‌که‌ێ سێر باخچه‌ و به‌ێ"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٣", "poem_description": "نووسین: کەماڵ ڕەحمانی", "poem_text": "خان مه‌سۆر: \n\nشاکه‌ رازان دیم، شاکه‌ رازان دیم\nوه‌ دیده‌ت قه‌سه‌م عه‌جه‌و رازان دیم\n\nوه‌ که‌ماڵ مه‌یل دڵنه‌وازان دیم\nجفتێ ماسک له‌ لێو سه‌راو بازان دیم\n\nماێشته‌ێ دارایی دان له‌ ده‌ور به‌ێ\nگاگا چو سه‌رسه‌وز ده‌لیا مه‌که‌ن ته‌ێ\n\nماێشته‌ێ دارایی دان له‌ شه‌که‌ر نه‌ێ\nیه‌ک یه‌ک چۊ ماهی ده‌لیا مه‌که‌ن ته‌ێ\n\nماێشته‌ێ دارایی دان له‌ ده‌ ور ناف\nدان وه‌ گڵاڵا زوڵف کڵاف کڵاف\n\nله‌ ئاو دراتن خاڵ وه‌ رێشته‌وه‌\nخان مه‌سۊر دیێان له‌ مانێشته‌وه‌\n\nماسک سه‌ر ره‌وێشت نواێ ماسکان هه‌ێ\nله‌ خشه‌ێ سه‌رمل وێش هه‌راسان هه‌ێ\n\nگام گوڵ ریژ نه‌و خه‌رامان هه‌ێ\nقی قه‌ێ باڵا به‌رز سووسه‌ن خاڵان هه‌ێ\n\nسپاێ سه‌ونزو دێز نه‌و وه‌هاران هه‌ێ\nزڵه‌ێ زوڵف شور سه‌ر سواران هه‌ێ\n\nگه‌ل گه‌ل نازاران پێچ دان وه‌ گه‌رده‌ن\nتووز باێ شه‌ماڵ له‌ رو خاڵ به‌رده‌ن\n\nگه‌ل گه‌ل نازاران سووخ شکار چاو\nوه‌ پانجه‌ێ شمشاڵ یه‌ک مێان قه‌شاو\n\nله‌ سه‌ر سیه‌ قڵا له‌ لاشه‌ به‌تن\nپه‌ریه‌ت بواچم کول کورپه‌ دێه‌تن\n\nله‌ ئاو دراتن جه‌ڵا دان سه‌روه‌ن\nسه‌ف دان چۊ که‌ڵ ره‌م دیار ده‌رون\n\nوێنه‌ێ که‌موته‌ر شه‌قه‌ دان له‌ باڵ\nوه‌یه‌ێ عه‌ێنلا داخڵ بۊن وه‌ ماڵ\n\nدو دوڕ دو یاقوت دو دانه‌ لاڵ دیم\nله‌ رو دو سینه‌ دو قوپه‌ێ زاڵ دیم\n\nوه‌ الله‌ وه‌ تاقیق دو شه‌خس له‌ێ ره‌نگه‌\nگوڵ سفێد وێنه‌ێ داناێ فه‌ره‌نگه‌\n\nهه‌ردگیان وه‌ هه‌م تۊله‌ نه‌مامه‌ن\nداێم خه‌دێشان وه‌ سورمه‌ جامه‌ن\n\nگه‌وره‌ له‌ وێنه‌وێ نه‌مام له‌ ئاوا\nبۊچگ له‌ وێنه‌ێ نه‌و تۊل ساوا\n\nگه‌وره‌ له‌ وێنه‌ێ سوور گوڵ له‌ باخان\nبۊچگ له‌ وێنه‌ێ به‌ره‌زاێ شاخان\n\nبۊچگ له‌ وێنه‌ێ ره‌نگی مه‌ناره‌\nگه‌وره‌ له‌ وێنه‌وێ ئسپێ چناره‌"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٤", "poem_description": "نووسین: کەماڵ ڕەحمانی", "poem_text": "خان مه‌سۆر: \n\nشاکه‌ له‌سه‌ر دا شاکه‌ له‌ سەر دا\nچل تاج شاهی بواچ له‌ سه‌ر دا\n\nئمڕوو راگه‌ت که‌فت له‌ ده‌ێشت و ده‌ردا\nکی گره‌ێ ئاگر له‌ جه‌سه‌ت وه‌ردا\n\nشاکه‌: \n\nئمڕوو دو هوور دیم، ێمڕوو دو هوور دیم\nوه‌ دیده‌ت قه‌سه‌م ێمڕوو دو هوور دیم\n\nدو باز شه‌ش دانگ، دو قورس نوور دیم\nزوڵه‌یخا سفه‌ت شێرین ده‌ستوور دیم\n\nدو شمس، دوقه‌مه‌ر دو قورس نور دیم\nبه‌رزی باڵاگه‌ێ له‌یلم له‌ دور دیم\n\nخامه‌و خێاته‌ێ زوڵفان شووڕ دیم\nئه‌بروو چۊ که‌مان به‌هرام گوور دیم\n\nهێمان نه‌باران هه‌ردان له‌ لانا\nباڵشان شه‌ندن وه‌ ڕۊ جه‌هانا\n\nئه‌ر خودا بێلێگان تا بونه‌ ته‌مام\nقه‌سری مه‌سازان چه‌نێ گوڵ ئه‌نام\n\nخاسه‌ چه‌ویڕان تۆ کردی وه‌ بوو\nنه‌وه‌تی هایمه‌ێ ره‌ وه‌ یاێ توو\n\nله‌ به‌رزی باڵا شه‌قێ بان سه‌ر\nزوڵف چۊ به‌ڕه‌زاێ ڕۊ تاش که‌مه‌ر\n\nله‌ وێنه‌ێ شرین شآی دیده‌ مه‌سان\nدیان وه‌ سه‌فاوه‌ سه‌ێر سه‌راو وه‌سان\n\nخان مه‌سۆر: \n\nشه‌وق پێشانی چۊ قورس قه‌مه‌ر\nئێواره‌ێ لێڵه‌ په‌رده‌ کیشاو سه‌ر\n\nقاچ دۆ ئه‌برووش په‌ێ قه‌زاێ سه‌ره‌\nسفێد سه‌وڵه‌گه‌ێ شاکه‌ له‌ێ وه‌ره‌\n\nدنیا رووشن که‌ێ وێنه‌ێ شووڵه‌ێ خوه‌ر\nئه‌تروو ئه‌نبه‌رێ مه‌چوو وه‌ ده‌ر\n\nشاکه‌ نگاکه‌، گران کراسێ\nجفتی باێده‌من ها چه‌پ و راسێ\n\nباێ مه‌ده‌ن ئه‌و ژێر لاله‌ و له‌باسێ\nوێنه‌ێ واێ شاماڵ گوڵ ها هه‌ناسی\n\nسه‌ونزه‌ێ گه‌نم گوون له‌ گێشت کردێگه‌ ره‌ێ\nوه‌ باڵ بژانگ تیره‌ نازی که‌ێ\n\nته‌ماشا مه‌که‌ێ سای ته‌رتیف خوه‌ێ\nواوه‌یلی له‌ وه‌ر دڵ داره‌یڵێ خه‌ێ\n\nشرین له‌ سه‌ردا، شرین له‌سه‌ردا\nچۊباز سه‌رسه‌ر، ئامین له‌سه‌ردا\n\nسفێد کڵافان قه‌سد کرد وه‌ وه‌ردا\nپه‌خشێ کرد له‌ بان قه‌وسێ که‌مه‌ردا\n\nشرین شه‌ماڵ ره‌و، شرین شه‌ماڵ ره‌و\nوه‌رژه‌ واێ شه‌ماڵ، شرین وه‌ ماڵ ره‌و\n\nشرین شار دڵ پر شه‌ێدا مه‌که‌ێ\nشرین نازاری، وێش په‌ێدا مه‌که‌ێ\n\nشرین گل مه‌خوه‌ێ چۊ مانگ له‌ په‌رده‌\nشرین رووشن که‌ێ شه‌وان مه‌رده‌\n\nشرین چۊ میناێ سه‌ر مه‌سی مانه‌\nشرین هاوساێ بێ که‌سی مانه‌\n\nشرین له‌و وه‌ره‌ قوڵه‌ نه‌ماله‌ن\nشرین شه‌که‌ر رێژ هه‌ر پیاڵه‌ و جامه‌ن\n\nشرین هاو ده‌ن"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٥", "poem_description": "نووسین: کەماڵ ڕەحمانی", "poem_text": "خان مه‌سۊر: \n\nشاکه‌ نگا که‌ تیره‌ نازانه‌\nبڕێ هاله‌ێ لێو سه‌راو بازانه‌\n\nله‌ماڵ درامان وه‌ تیره‌ نازان\nوارد بۊن له‌ ئاو سه‌راو بازانه‌\n\nگاگا چۊ سه‌رسه‌وز قیپه‌ دان له‌ ئاو\nوه‌ په‌نجه‌ێ شمشاڵ یه‌ک مێان قه‌شاو\n\nوه‌ په‌نجه‌ێ شمشاڵ شنا مه‌که‌رده‌ن\nتووز باێ شه‌ماڵ له‌ رۊ خاڵ به‌رده‌ن\n\nشاکه‌: \n\nله‌ سه‌ر سیه‌ قڵا له‌ لاشه‌ به‌تن\nپه‌ریت بواچم کول کورپه‌ دۊه‌تن\n\nله‌ ئاو درامان کول وه‌ پێشته‌وه‌\nخان مه‌سۊر دیان له‌ مانێشته‌وه‌\n\nمانێشت که‌فته‌و ده‌ر روحم بۊ تازه‌\nچمان ده‌ر قاپێ به‌هێشت لێم وازه‌\n\nمانێشت وه‌ فداێ به‌رزی هه‌واتم\nقیقه‌ێ نازاران هه‌ر سو له‌ پاتم\n\nکوو کوو چه‌ویران قومچه‌ێ سه‌راوێز\nناره‌ و نه‌سرین گوڵ ساق له‌رزو په‌ل دێز\n\nنازاران وه‌ ناز خێاڵی که‌رده‌ن\nهه‌ر سوو گورێزان په‌ێ ئاگر گه‌رده‌ن\n\nنازاران له‌ خاوو خێاڵی که‌رده‌ن\nمه‌ته‌رسن له‌ ده‌س سه‌ردی سه‌هه‌رده‌ن\n\nهه‌ر ڕووژ مه‌گه‌ردن په‌ێ ئاگر به‌رده‌ن\nمه‌ترسن له‌ ده‌س سه‌ردی سه‌هه‌ر ده‌ن\n\nداخم په‌ێ گوڵێ لاێق وه‌ خانێ\nکه‌فتگه‌ له‌ مه‌ێشت خانه‌ گومانێ\n\nدادم په‌ێ گوڵ سفێد کڵافێ\nکه‌فتگه‌ له‌ مێشت دێو ده‌وافێ\n\nدادم په‌ێ گوڵ دانه‌ ئه‌نارێ\nسه‌وز کردگه‌ له‌ پاێ یه‌ێ پیره‌دارێ\n\nیا حه‌ق پیره‌دار سایه‌گه‌ێ بوو که‌م\nرای ئه‌ێ چناره‌ یه‌ێ داگه‌ ده‌م خه‌م"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٦", "poem_description": "نووسین: کەماڵ ڕەحمانی", "poem_text": "شاکه‌: \n\nئه‌ێ فه‌سڵه‌ سه‌ێرات چل ئه‌ڤداڵانه‌\nئه‌مه‌نگاێ مانێشت و سه‌راو بازانه‌\n\nجاگه‌ێ به‌زم و عێش هه‌م قه‌تارانه‌\nنازاره‌ێل مه‌ێلێان وه‌ هه‌زارانه‌\n\nیه‌ که‌ێ له‌ یاره‌ێل شووخ دیده‌ مه‌س\nو په‌نجه‌ێ شمشاڵ هه‌زاران ئه‌و به‌س\n\nوه‌ختێ ک مه‌نێشت ئه‌و تاێ هه‌رازان\nوه‌خش ماوه‌رون خاره‌ت له‌ خه‌زان\n\nمن خوو سووفی ساف ته‌وبه‌ که‌رده‌ بۊم\nیه‌قه‌ وازه‌ێ دیم ئێمان هه‌رده‌ بۊم\n\nتمه‌ز شه‌ێتانه‌ عێشق دڵ دێون\nفه‌نه‌ێ ته‌کیه‌ێ حاجیه‌یل شێون\n\nشاخه‌ێ زوڵف لۊل دا خس له‌ گه‌رده‌نم\nوه‌ت ئه‌ر هه‌ێ نامه‌رد ته‌وبه‌ که‌رده‌نم\n\nده‌س برد قاو قڵف یه‌قه‌ لێم سه‌نی\nزوڵفه‌ێ زڵه‌ کرد چوار ده‌ورم ته‌نی\n\nمن بێ جام وه‌و زوڵف خام و لۊله‌وه‌\nوه‌و ته‌وبوێ که‌رده‌ێ ناقه‌بووله‌وه‌"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٧", "poem_description": "نووسین: کەماڵ ڕەحمانی", "poem_text": "خان مه‌سۊر خطاب به شاکه: \nشرین مه‌س مه‌ێ شرین مه‌س مه‌ێ\nلا ده‌قه‌ێ مه‌جڵس بازه‌ مه‌س مه‌ێ\n\nپه‌نج تیر په‌نج په‌ێکان، په‌نج په‌ێکان په‌نج په‌ێ\nوارا وه‌ جه‌سه‌م سێ په‌نج پێیه‌ڵ په‌ێ\n\nپه‌نج تیر په‌نج په‌ێکان، په‌نج ژار قاتڵ\nله‌ چوار ته‌ره‌ دا ئه‌جڵام برده‌و دڵ\n\nته‌نێ ک زه‌ده‌نێ په‌نج تیر له‌ لێ بووگ\nخوازم وه‌ ته‌ مێ زنگانی چۊ بووگ\n\nشاکه‌: \n\nپه‌نج تیر له‌ ته‌رکه‌، په‌نج په‌ێکان له‌ نه‌ێ\nجه‌سه‌ێ ژار دڵ دارزان له‌ په‌ێ\n\nپه‌نج تیر کاری په‌نج پێکان تێژ\nسه‌رم دا وه‌ بڕو دڵم کردێه‌ رێژ\n\nپه‌نج تیر کاری په‌نج پێکان شازاده‌ێ ئه‌رمه‌ن\nقڵاو قه‌سه‌ر دڵ سیا کرد چۊ ته‌ن\n\nپه‌نج تیر په‌نج په‌ێکان شرین مه‌س مه‌ێ\nبۊ قاتڵ دڵم پێیه‌ڵ په‌ێ\n\nسه‌ونزه‌ فه‌رمان دا، جه‌رخه‌ جه‌م که‌رده‌ن\nزامدار وێشان وه‌ خاک سپه‌رده‌ن\n\nله‌ ناو وێشان پرس و جوو که‌رده‌ن\nله‌ ده‌فه‌ ئه‌وه‌ڵ سفێد ئاوه‌رده‌ن\n\nواته‌م: ئه‌ێ سفێد ته‌ن وه‌ توو که‌تان! \nسه‌رمه‌ناره‌ێ ره‌م سه‌نه‌م سفه‌تان\n\nشه‌س که‌ماند خسیه‌ له‌ گه‌رده‌ن\nئێ نه‌وجه‌وانه‌ تو شه‌هید که‌رده‌ن\n\nوه‌ت: وه‌ که‌ڵام قه‌سه‌م رۊ راسی بۊه‌ن\nزه‌ده‌ێ تیر من وه‌ێ زامه‌ نیه‌ن\n\nله‌ ناو وێشان پرس جوو که‌رده‌ن\nله‌ ده‌فه‌ێ دوێم هۊلێگ ئاوه‌رده‌ن\n\nواتم: ئه‌ر هه‌ێ هوێ داواێ دیاری\nمه‌ڵهه‌م و شه‌فاێ زامان کاری\n\nشه‌س که‌مانه‌د خسیه‌ له‌ گه‌رده‌ن\nئێ نه‌و جووانه‌ تو شه‌هید که‌رده‌ن\n\nوات: وه‌ کڵام قه‌سه‌م رۊ راسی بۊه‌ن\nزه‌ده‌ێ تیر من وه‌ێ زامه‌ نیه‌ن\n\nله‌ ناو وێشان پرس جوو که‌رده‌ن\nله‌ ده‌فه‌ێ سێیم بیم زه‌رد ئاوه‌رده‌ن\n\nواتم: ئه‌ێ بیم زه‌رد گوونا زه‌ر وه‌ره‌ق\nپێشانی ل ته‌رز زه‌هره‌ێ سوو شه‌فه‌ق\n\nیه‌ێ خاڵی له‌ رۊ گوناد دا ته‌وق\nمه‌ر شێوه‌ڵه‌ێ فانووس ئاساره‌ێ فه‌له‌ق\n\nشه‌س که‌مانه‌د خسیه‌ له‌ گه‌رده‌ن\nئێ نه‌و جووانه‌ تو شه‌هید که‌رده‌ن\n\nوات: وه‌ کڵام قه‌سه‌م رۊ راسی بۊه‌ن\nچونگ ئێ هۊنه‌وه‌ نا حه‌ق بۊه‌ن\n\nزه‌ده‌ێ تیر من وه‌ێ زامه‌ نیه‌ن\nکووشته‌ێ زام من نیه‌زانم کیه‌ن\n\nله‌ ناو وێشان پرس و جوو که‌رده‌ن\nله‌ ده‌فه‌ێ چووارم سێا ئاوه‌رده‌ن\n\nواتم: ئه‌ێ سێا گوون"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٨", "poem_description": "نووسین: کەماڵ ڕەحمانی", "poem_text": "خان مه‌سۊر\n\nساکه‌ نگاکه‌ وه‌ سه‌راو بازان\nشاکه‌ نگاکه‌ وه‌ تیره‌ بازان\n\nشاکه‌ نگاکه‌ گوڵ نه‌خش ڕازان\nبڕێ ماڵ خسێه‌ له‌ سه‌راو بازان\n\nگه‌ل گه‌ل نازاران شووخ شکار چاو\nوه‌ په‌نجه‌ێ شمشاڵ یه‌ک مێان قه‌شاو\n\nله‌سه‌ر سیه‌ قڵا له‌ لاشي به‌تن\nپه‌ری خه‌م چه‌م، کول کورپه‌ دۊه‌تن\n\nنازک نه‌هاڵان هان له‌ خه‌م چه‌م\nوه‌ ناز گل مه‌خوه‌ن، له‌ په‌رده‌ێ هاره‌م\n\nگاگا چۊ سه‌رسه‌وز قۊته‌ بۊن له‌ ئاو\nوه‌ په‌نجه‌ێ قه‌شاو یه‌ک مێان قه‌شاو\n\nگاگا چۊ گوڵان ڕۊ ئاو پووشانن\nله‌ وێنه‌ێ سه‌رسه‌وز ڕۊ حه‌وز نیشانن\n\nهیله‌ێ قه‌ڵه‌م گووش سه‌ر سواران دیم\nقی قه‌ێ نازاران پاێ مه‌قاران دیم\n\nکووچ کورده‌ماڵ نه‌ونه‌هاڵان دیم\nتاێفه‌ێ له‌ گوڵ سووسه‌ن خاڵان دیم\n\nبریقه‌ێ کراس گوڵ خه‌ڵاتان دیم\nلیسک زه‌ڕین خوه‌رئه‌ڵاتان دیم\n\nشاکه‌ له‌ێ وه‌ره‌ من که‌ێخوسره‌و دیم\nشیرین سففه‌تان وه‌ ڕاگه‌و ڕه‌و دیم\n\nشاکه‌: \n\nسان سه‌ربه‌رز کورده‌ماڵان دیم\nزڕه‌ێ بان زۆڵفی سووسه‌ن خاڵان دیم\n\nڕمه‌ێ مه‌شکه‌ ژه‌ن، قۊله‌ێ خورووس دیم\nچیت سوه‌ێ مه‌ێ ته‌زه‌ عرووس دیم\n\nزوڵه‌ێخا مه‌سان عشق وه‌رین دیم\nشرین سففه‌تان خاڵ خاڵ چین دیم\n\nنه‌و تۊل نه‌مامان له‌ ناو ئاو سه‌راو\nچۊ سه‌رسه‌وز گل خوه‌ن له‌ ڕۊ په‌رده‌ێ ئاو\n\nوه‌ نێش ئه‌بروو پێم که‌رد ئشاره‌\nوه‌ مه‌وداێ ئه‌ڵماس جه‌رگم که‌رد پاره‌"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ٩", "poem_description": "نووسین: کەماڵ ڕەحمانی", "poem_text": "که‌مه‌ن ده‌رازان که‌مه‌ن ده‌رازان\nکه‌مه‌ن ده‌رازان سه‌راو بازان\n\nشرین نه‌مامه‌یل فه‌وج سه‌رداران\nگوڵ وه‌ وا ده‌ره‌یل فه‌سڵ وه‌هاران\n\nمرواری چنه‌یل ئه‌ور وه‌هاران\nسه‌ونزه‌ به‌ش که‌ره‌یل شاخه‌یل داران\n\nشرین شرینه‌یل ئێڵ و ئێڵاخان\nنه‌و گوڵ نه‌مامه‌یل بووسان و باخان\n\nئه‌و فه‌رهای کوشه‌یل پاێ بێستۊنه‌\nئه‌و که‌ێخوسره‌وه‌یل کاخ وه‌رینه‌\n\nئه‌و زۆڵه‌ێخایل زینه‌ت مه‌قامه‌\nدڵداری یووسف پێان حه‌رامه‌\n\nئه‌و ئووردی له‌یل ده‌س وه‌ جامه‌وه‌\nئه‌و نازاره‌یل کول مه‌قامه‌وه‌\n\nئه‌و سپاێ گوڵ سه‌ونزه‌ زارانه‌\nئه‌و ئووردی عه‌زیم نه‌و وه‌هارانو\n\nزۆڵفان چنینه‌ که‌مه‌ن وه‌ که‌مه‌ن \nدڵان ئه‌سیر که‌ن، وه‌ ڕووژ به‌ن وه‌ به‌ن\n\nکه‌مه‌ن که‌مه‌نان به‌هرام گووڕه‌\nکه‌مه‌ن درازان وه‌ زۆڵف شووڕه‌\n\nکه‌مه‌ن که‌مه‌نان وه‌ ڕۊ قاویان\nکه‌س زیه‌ڵه‌ێ نیه‌ بچووه‌ ناوێان\n\nکه‌مه‌ن درازان وه‌ گه‌ێشت و گوزار\nخاک سه‌رسه‌راو کردنه‌ وه‌ وهار\n\nخان مه‌سۊر: \n\nکه‌مه‌ن که‌مه‌نان که‌مه‌ن پێمان خه‌ن\nدڵان مه‌واران وه‌ ده‌س به‌ن وه‌ به‌ن\n\nدڵان مه‌گرن وه‌ ده‌س ته‌ن وه‌ ته‌ن\nشه‌هیدێ مه‌که‌ن بێ ‌غوسڵ و که‌فه‌ن\n\nکه‌فه‌ن باوه‌رن په‌ێ مرده‌ێ یاران\nکه‌فه‌ن باوه‌رن ئه‌ێ که‌فه‌ن کاران\n\nکه‌مه‌ن درازان! که‌فه‌ن پووشم که‌ن\nله‌ پاێ خاک دڵ سه‌ر وه‌ دووشم نه‌ن\n\nمن له‌ێ به‌خت به‌د بێ نسیوه‌وه‌\nوه‌ێ خۊن ڕشیاێ دڵ خه‌ریوه‌وه‌\n\nوه‌ێ شین و وه‌ێ که‌س مه‌زانه‌وه‌\nوه‌ێ شۊه‌ڵه‌ێ ئاگر خه‌م گرانه‌وه‌\n\nکه‌س وه‌فادار خاترم نیه‌ن\nکه‌س خه‌وه‌ر نه‌ێرێ یه‌ قه‌ور کیه‌ن"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ١٠", "poem_description": "نووسین: کەماڵ ڕەحمانی", "poem_text": "شاکه‌: \n\nخه‌و له‌یلی دیم خه‌و له‌یلی دیم\nخه‌و ناز له‌یل، وه‌ بێ مه‌یلی دیم\n\nله‌یل خاتر ته‌ر لێو وه‌ خه‌نه‌وه‌\nله‌ خه‌و دیار داو دڵ لیم سه‌نه‌وه‌\n\nده‌س نا له‌ ناو ده‌س دڵداری\nناگاه‌ له‌ ده‌س کرد حه‌ڵقه‌ێ دیاری\n\nوه‌ت من له‌یلتم داێه‌م له‌ یه‌ک دۊر\nهام ده‌نگ شاوان وه‌ دڵگیر و بێ نۊر\n\nگاگا ساراێ خه‌م ئه‌و یه‌ک سه‌ر مه‌ده‌یم\nگاگا له‌ په‌رده‌ێ خاتر گل مه‌خوه‌یم"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ١١", "poem_description": "نووسین: کەماڵ ڕەحمانی", "poem_text": "شاکه‌: \n\nسووسه‌ن قه‌تاران سووسه‌ن قه‌تاران\nبچیم وه‌ سه‌روه‌خت سووسه‌ن قه‌تاران\n\nسووسه‌ک قه‌تاران ماڵ له‌ ئێڵاخان\nسووسه‌ن قه‌تاران به‌ڕه‌زاێ شاخان\n\nسه‌ونزه‌ گوڵ ده‌مه‌یل بووسان و باخان\nتازه‌ عه‌رووسه‌یل شاهان و خاقان\n\nگه‌ل گه‌ل و تیپ تیپ سووسداێ یاران\nچۊ قه‌رازه‌ێ قاز نا په‌ێداێ واران\n\nخان مه‌سۊر: \n\nمن شه‌وار خه‌م بێ تۆ سه‌ر مه‌که‌م\nوه‌ چاو ئه‌سرین گووناێ ته‌ڕ مه‌که‌م\n\nگاگا له‌ قه‌ومان و خیشان بێ زارم\nگاگا یاێ تون وه‌ خاتر مارم\n\nیه‌مه‌ سه‌ر حه‌ڵقه‌ێ دڵ مه‌ده‌م وه‌ پێت\nتا بزانی چوه‌س ده‌رد لێوه‌و شێت\n\nمن بۊم وه‌ قه‌یس داێه‌م ده‌ر وه‌ ده‌ر\nوێش بۊ وه‌ قوڵه‌ێ له‌یل خاتر ته‌ڕ\n\nشاکه‌ له‌ێ هووزه‌ شاکه‌ له‌ێ هووزه‌\nدره‌نگ یاقووته‌ وه‌ لاله‌ پیرووزه‌\n\nسیا ماڵ نشین سوو شکار به‌ره‌\nشه‌س بژانگێ په‌ێ قه‌زاێ سه‌ره‌\n\nسفێد سه‌وڵێگه‌، شاکه‌ له‌ێ وه‌ره‌\nبۊشم یه‌ مانگه‌ یا قورسه‌ خوه‌ره‌\n\nشه‌وق پێشانی چۊ سانگ دۆ هه‌فته‌\nهه‌ر هه‌فته‌ له‌ پێشت دۆ هه‌فته‌ که‌فته‌\n\nخوه‌ێ نیشان مه‌ێا باڵاێ نه‌ێ شه‌که‌ر\nبێ خوه‌ر له‌ ڕۊ بۊم یه‌ێ شه‌و تا سه‌حه‌ر\n\nوێڵ بۊم له‌ خاڵ سینه‌و مه‌مانێ\nچۊ به‌زاز ده‌رچی سوو دکانێ\n\nبازار و دکان داێه‌م له‌م بوو\nیاران له‌ وه‌خته‌، جما چوه‌د که‌م بوو\n\nله‌و ساته‌و وه‌ره‌ پادشاێ شه‌وید\nئه‌و شیرین وێنه‌، وێت که‌ێخوسره‌وید"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ١٢", "poem_description": "نووسین: کەماڵ ڕەحمانی", "poem_text": "شاکه‌: \nخان مه‌سۊر چه‌ته‌ مه‌س و خومارید\nچه‌ته‌ له‌ێ بووته‌ خه‌مین و زارید\n\nشۊه‌ڵه‌ێ کام ئاگر زامت کرد کاری\nمه‌ر جویاێ مه‌ڵهه‌م کام ده‌رد یاری\n\nتوصیف معمای عشق از زبان خان مه‌سۊر: \n\nشاکه‌ شارێ دیم، شاکه‌ شارێ دیم\nوه‌ دیده‌ت قه‌سه‌م عه‌جه‌و شارێ دیم\n\nبازاڕێ له‌ برج سه‌رمه‌نارێ دیم\nشه‌ربه‌تێ وه‌ ده‌س دکاندارێ دیم\n\nدۆ باز شه‌ش دانگ له‌ یه‌ک سڕ پووش دیم\nئووردی عه‌زیم له‌ یه‌ک خورووش دیم\n\nشاکه‌: \nپه‌ریت بواچم ماناێ ئه‌و شاره‌\nبازار خوو له‌شه‌، سه‌ر خوو مه‌ناره‌\n\nشه‌ربه‌ت خوو ده‌مه‌، ده‌س دکانداره‌\nلێوه‌یلێ نقڵه‌و له‌و قه‌نده‌هاره‌\n\nدۆ باز خوو چه‌مه‌ له‌ یه‌ک سڕ پووشه‌\nئووردی خوو زڵفه‌ له‌و بان خورووشه‌\n\nعه‌تتار خوو عه‌تتار سیاێ سڕ پووشه‌\nتاێفه‌ی بێ باک له‌و بان خرووشه‌\n\nشادار و زڵفی بوه‌ی وه‌ له‌شکه‌ر\nخاڵ بوو وه‌ خاره‌ت خوه‌مان وه‌ به‌شکه‌ر\n\nئمڕوو له‌یلێ دیم له‌ ڕاگه‌و ڕێ بۊ\nشیشه‌ێ له‌ مه‌ڵهه‌م ده‌واێم پێ بۊ\n\nوه‌تم ئه‌ر هه‌ێ له‌یل، تن سواو ڕێت\nبه‌و بکه‌ ده‌رمان ده‌رد لێوه‌و شێت\n\nوه‌ت شیر مار و مرخ و تووک شاخ خه‌ر\nگلاره‌ێ هد هد و خۊن که‌مووته‌ر\n\nواننه‌ وه‌ یه‌کا بکه‌ په‌روه‌رده‌\nتا بووگه‌ دواێ شه‌فاێ ئه‌و ده‌رده‌\n\nوه‌تم: ئه‌ێ حه‌کیم هاوار، لۆقمان{وه‌رین}\nده‌وا ها له‌ ده‌ر ده‌رد ها له‌ ده‌رۊن\n\nوه‌ت: گه‌رد گه‌رد سرمه‌ێ ده‌ور چه‌وانم\nزه‌ره‌ێ له‌و عه‌رق دلوو مه‌مانم\n\nبووڵایه‌ی له‌ من و بساێه‌ێ له‌ وێت\nوه‌ بووگه‌ ده‌رمان ده‌رد لێوه‌و شێت\n\nوه‌تم: له‌وره‌و زانسم حه‌کیم ده‌دری\nوه‌ یه‌ێ هشاره‌ ئازامه‌و که‌رد"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "دڵداری ١٣", "poem_description": "نووسین: کەماڵ ڕەحمانی", "poem_text": "شاکه‌: \n\nزوڵێخام بازی، زوڵێخام بازی\nله‌ێل و زوڵێخا کردن شان بازی\n\nوه‌ قیقه‌ێ خه‌نه‌و که‌مه‌ن درازی\nقاوێ هاوردن کردن وه‌ قازی\n\nقاو خو قاو نه‌ۊ له‌ چووار ته‌ره‌ف تیش\nژێر جگو بان کووک که‌م کوتاو که‌م نێش\n\nنه‌وبه‌ێ له‌ێلی بۊ قاو له‌ به‌ڵه‌ێشته‌ن\nئنگشته‌ر هاورد ته‌بڵ شاهی ژه‌ن\n\nنه‌وبه‌ت که‌فته‌و ده‌س زوڵێخای سه‌ر زه‌ر\nوێش بۊ وه‌زیر له‌ێل خاتر ته‌ر\n\nنه‌وبه‌ت که‌فته‌و من وه‌ خودا لاڵام\nده‌س چه‌پ بردم سه‌رزه‌مین ماڵام\n\nئه‌وه‌ڵ بازیم کرد، قاووم که‌فته‌و کڕ\nمن بۊمه‌ دز خرقه‌ێ وێران بڕ\n\nبگیر بگیر بۊ، شه‌ش ته‌ن شه‌ش ته‌ن بۊ\nمن له‌ی مابه‌ێنه‌ دڵم یه‌ی ته‌ن بۊ\n\nوه‌ ڕه‌زم گورجی فه‌رار فه‌را بۊ\nجه‌ڵاێ دڵ من قه‌تار وه‌ ڕا بۊ\n\nهه‌ێ کرد قوڵامان و فه‌ڕاشان چڕی\nشه‌ش ته‌رکه‌ێ ئه‌نار له‌ باخان بڕی\n\nشه‌ش ته‌رکه‌ێ ئه‌نار، وشک و پیچ و ژان\nدا له‌ که‌ف پام هه‌ر مه‌ن وه‌ سقان\n\nشه‌ش ته‌رکه‌ێ ئه‌نار لا تلیش نه‌ێ\nهه‌ر بیس ناخونم دراورد له‌ په‌ێ\n\nوه‌تم: \n\nئه‌گه‌ر کوشیده‌م وه‌ دار به‌ێ دا\nوه‌ ناو مه‌ماندا، وه‌ شه‌که‌ر نه‌ێ دا\n\nئه‌وقه‌ ئه‌و کوشته‌م وه‌ سه‌ماخ و گوڵ\nوه‌ چوو دارچینی وه‌ ڕیشه‌ێ سمبڵ\n\nمن هۊچ خه‌ێرێ نه‌یم له‌ چه‌وه‌یل کاڵان\nفه‌ڵه‌ک ته‌وبه‌ بوو نه‌خووازم ئامان\n\nفه‌ڵه‌ک ته‌وبه‌ بوو له‌ ئامان و کو\nیه‌ ده‌س منه‌ وه‌ دامان تو\n\nده‌س له‌ دامان شه‌خسێ بۊه‌ گیر\nبه‌یو بێ فه‌رزه‌ن، بێ خوداو بێ دیر\n\nله‌ خه‌و گورێزیا سه‌وڵ خرامان\nیه‌قه‌ێ وێش دڕی له‌ سه‌ر وه‌ دامان\n\nیه‌قه‌ێ وێش دڕی له‌ پا تا وه‌ سه‌ر\nئافێ وه‌ لۊله‌ ده‌روا که‌فته‌و ده‌ر\n\nوه‌ت: \n\nقه‌ومان و خێشان لێت که‌م خه‌وه‌ردار\nپاره‌ پاره‌ت که‌ن وه‌ متری ئاودار\n\nوه‌تم: \n\nوه‌ تێخ مه‌کوشه‌م زامم دیاره‌\nخه‌ڵقان مه‌واشن یه‌ گوناکاره‌\n\nتاڵێ له‌ زوڵفت بنه‌ له‌ گه‌رده‌ن\nخه‌ڵقان مه‌واشن یه‌ مه‌رگێ مه‌رده‌ن"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "پەێک ١", "poem_description": "نووسین: کەماڵ ڕەحمانی", "poem_text": "خان مه‌سۊر: \n\nشه‌ماڵ وه‌ ئه‌ێوان، شه‌ماڵ وه‌ ئه‌ێوان\nده‌سم ئامانه‌ت مه‌چی وه‌ ئه‌ێوان\n\nشه‌ماڵ وه‌ وه‌ته‌ن، شه‌ماڵ وه‌ وه‌ته‌ن\nده‌س وه‌ وه‌ دامه‌نت مه‌چی وه‌ وه‌ته‌ن\n\nمه‌چی وه‌ وه‌ته‌ن وه‌ ساێ دار وه‌ن\nجه‌سه‌م نیشان ده‌ی ده‌ ڕاێ سه‌ی حه‌سه‌ن\n\nشه‌ماڵ به‌ن وه‌ به‌ن، شه‌ماڵ به‌ن وه‌ به‌ن\nده‌س وه‌ دامانم مه‌چی وه‌ وه‌ته‌ن\n\nئه‌ێوان که‌ن که‌نه‌ن، ئه‌ێوان که‌ن که‌نه‌ن\nله‌ لاێ ماڵشان دز گوشگه‌ێ هه‌نه‌ن\n\nشه‌ماڵ تۆ مه‌حره‌م بێگانه‌و خیشی\nباێه‌د ئه‌ێ جه‌وره‌ په‌ێ من بکیشی\n\nمه‌چی وه‌ مابه‌ێن خوڕان و بازان\nجاگه‌ێ عه‌یش و نووش که‌مه‌ن درازان\n\nله‌ بن که‌نێ خووه‌ت به‌ر وه‌ پێوار\nنه‌وانا وه‌ لێت بوون خه‌وه‌ردار\n\nجاگه‌ێ ده‌س چه‌پ وه‌رد نیه‌ێ له‌ مێشت\nته‌نیا وانه‌ێ هه‌س له‌و لاێ وانه‌یل گێشت\n\nکه‌نه‌ن که‌ ناوه‌ن، به‌هاراو که‌نه‌ن\nله‌و لاێ ئه‌و که‌نه‌، دز کووشگه‌ێ هه‌نه‌ن\n\nشه‌ماڵ له‌و که‌نه‌ بووس تا نیمه‌ شه‌و\nتا وه‌خت واده‌ێ ئێڵ مه‌چووگه‌و خه‌و \n\nئه‌و حه‌ڵقه‌ێ که‌مه‌ن گیسوو گوور نه‌یت\nبه‌هرام نه‌مه‌د پووش ئه‌رگ دوور نه‌یت\n\nشێخ سه‌نا نه‌یت وه‌و حاڵاته‌وه‌\nوه‌و سکه‌ێ سفێد خجاڵاته‌وه‌\n\nنازار خه‌فتگه‌ خاووێ وه‌ نازه‌\nلا وه‌یشت گه‌رما شه‌و یه‌قه‌ێ وازه‌\n\nچیت ئه‌سپه‌ر پێچ ها له‌ خووار پاش\nوه‌ ڕۊ ئه‌و چیته‌ شه‌و بچوو وه‌ لاش\n\nئه‌گه‌ر خه‌فتگه‌ نه‌ده‌ی وه‌ خارێ\nئه‌گه‌ر بێداره‌ مه‌ده‌ی ئازارێ\n\nبیلا بێدار بوو ئه‌و شرین خاووان\nوه‌وو په‌نجه‌ێ شه‌ماڵ ده‌س به‌ێ وه‌ چاووان\n\nده‌س به‌ێ وه‌و چاووان گوپار گه‌رده‌ خه‌و \nئه‌جه‌و وه‌و سه‌روه‌ن وه‌ ناز به‌سه‌ ته‌و\n\nده‌س دا وه‌ چاووان، له‌ ماڵ هاته‌و ده‌ر\nوڵات ڕووشن کرد وه‌رجه لیسک خوه‌ر\n\nئۊشی وه‌ پێدا تا وه‌ نزم شه‌و \nتا وه‌خت واده‌ێ ئه‌و مه‌چووگه‌و خه‌و\n\nمه‌چید ئه‌و حوزوور پاێ ته‌خت عالی \nبێ ئه‌ده‌و حه‌رزه‌ی وێش نه‌که‌ی حالی\n\nبوواچ من نامه‌ێ قه‌ێسه‌م ئاورده‌ن\nقه‌ێس هه‌م په‌رێ تو ئێمانش هه‌رده‌ن"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "پەێک ٢", "poem_description": "نووسین: کەماڵ ڕەحمانی", "poem_text": "شاکه‌: \n\nشنه‌ێ واێ شه‌ماڵ شنه‌ێ واێ شه‌ماڵ\nله‌لاێ دوسه‌و تێد شنه‌ێ واێ شه‌ماڵ\n\nشه‌ماڵ وه‌و لێو پڕ وه‌ خه‌نه‌وه‌\nوه‌و عه‌ترو عه‌بیر پڕ چه‌مه‌نه‌وه‌\n\nشه‌ماڵ وه‌و شنه‌ێ ئێڵاخیه‌وه‌\nوه‌و عه‌تر و عه‌بیر گوڵ باخیه‌وه‌\n\nکه‌م که‌م و ده‌م ده‌م، له‌ کاوان سه‌ر دا\nبوو هه‌ناسه‌ێ یار له‌ دۊر خه‌وه‌ر دا\n\nله‌ کاوان هاته‌وه‌، ده‌روه‌ن وه‌ ده‌روه‌ن\nوه‌ باخان ره‌سی وه‌لاێ یاسه‌مه‌ن\n\nوه‌لاێ ئه‌و یاس سه‌روه‌ن جه‌ڵاوه‌\nسه‌ونز دیز په‌ل زریه‌ تڵاوه‌\n\nمن چۊ خار پاێ قونچه‌ێ خاتر ته‌ر\nعه‌تر واێ شه‌ماڵ مه‌کیشامه‌و سه‌ر\n\nمه‌کیشامه‌و سه‌ر بو هه‌ناسه‌ێ یار\nله‌ دڵ مه‌سوزیام وێنه‌ێ شاخ دار"}, {"poet": "شاکە و خان مەنسوور", "poet_description": "[\"لەدایکبوون(خان مەنسوور) : ~ ٢٣٩٣-٢٣٩٤ی کوردی؛ مەنتەقەی 'جوزر'، ئیوان، هەرێمی ئیلام، ئێران\", 'کۆچی دوایی(خان مەنسوور) : ~ ٢٤٦١-٢٤٦٤ی کوردی']", "book": "دیوانی شاکە و خان مەنسوور", "poem_title": "قەزاووقەدەر", "poem_description": "نووسین: کەماڵ ڕەحمانی", "poem_text": "خان مه‌سۊر: \n\nکوور سووز بسووز و تا سو سفێ بوو\nتا ساڵێگ هه‌نی ده‌وران کی بوو\n\nب شاکه‌: \nکوور سووز بسووز تا سوو سفێ بوو\nتا ساتێ هه‌نی ده‌وران کی بوو\n\nخان مه‌سۊر ئه‌رای شاه پرور: \n\nبۊش وه‌ شاپه‌روه‌ر نه‌چو وه‌ ماڵان\nخاڵ سه‌وز و دێز مه‌ده‌ێ وه‌ تاڵان\n\nبۊش وه‌ شاپاروه‌ر خوه‌ێ نه‌که‌ێ شه‌ێدا\nچمان له‌ ماده‌ر من نه‌ۊمه‌ په‌ێدا\n\nخان مه‌سۊر: \n\nله‌ قه‌نه‌هاره‌و بپه‌ڕیم چۊ ته‌ێر\nله‌ بانکووڵه‌وه‌ ئه‌ێوان بکه‌یم سه‌ێر\n\nئه‌و قه‌نه‌هاره‌، قه‌نێ وه‌ باره‌\nئه‌ڕا شاپه‌روه‌ر کول ژه‌هر مار\n\nمه‌ر په‌خشه‌ ناڵ بکه‌ی وه‌ بزماره‌وه‌\nشتر لانه‌ که‌ی وه‌ مه‌غاره‌وه‌\n\nمووریژ بار فیل بووه‌ێ وه‌ ڕه‌وان\nماهی بله‌وه‌ڕێ له‌ به‌ره‌فتاوان\n\nنمه‌ک سه‌وز بکه‌ێ له‌ مه‌رخه‌زاران\nکیه‌نی بتووقێ له‌ شاخه‌ێ داران\n\nفه‌رهاێ زنده‌و بوو بخوازێ شێرین\nبه‌زم سۊر بگرن له‌ پاێ بێستۊن\n\nشیر مار و مرخ بکه‌یم له‌ شیشه‌\nقوده‌ێ سه‌ره‌تان ده‌راێ له‌ ڕیشه‌\n\nله‌ قه‌نده‌هاره‌و باڵ بگرم چۊ ته‌ێر\nله‌ بان کووڵه‌وه‌ ئه‌ێوان بکه‌م سه‌ێر\n\nمه‌ر قاتر بزاێگ که‌ێکم بگرێ به‌ر\nخه‌ر شاخ درارێ وێ بگرێ سه‌مه‌ر\n\nمه‌ر وه‌ یاێ بکه‌م له‌یل خاتر ته‌ر\nمه‌ر ئه‌وسا بۊنم باڵاێ شاپه‌روه‌ر\n\nله‌ قه‌نه‌هاره‌و قه‌نێ وه‌ باره‌ \nئڕاێ شاپه‌روه‌ر کول ژار ماره‌\n\nبۊش وه‌ شاپه‌روه‌ر نه‌که‌ێ تیر و تن\nهام له‌ قه‌نه‌هار له‌ ژێر باڵ هن\n\nهام له‌ قه‌نه‌هار، له‌ قڵاێ گورگین\nئه‌ر کوشیام له‌ جه‌نگ ئڕام نه‌که‌ی شین\n\nئه‌ر کوشیام له‌ جه‌نگ فه‌داێ یارانم\nفه‌داێ خاڵ خاسان سه‌ر دیارانم\n\nهه‌ر لاێ ک ڕۊ که‌م دوشمن و کووهه‌\nقه‌ڵاچه‌ێ ئڕام چۊ که‌یشتی نووحه‌\n\nکووان سه‌ربه‌رز پڕ له‌ دارانه‌\nدوژمن له‌ ناو دار سه‌د هه‌زارانه‌\n\nنیه‌زانم ئاخر چ ته‌ور مه‌بوو کار\nچۊ بازی مه‌که‌ێ چه‌رخ ڕووزگار\n\nئۆمیدووار بوی په‌ێ دیدار من\nنگاداری که‌ی ده‌یشت و شار من\n\nده‌س وه‌ دوعا بوو ئڕا به‌رگه‌یشتم\nله‌ کول بڕیامه‌ ئاواره‌ێ ده‌یشتم\n\nئه‌گه‌ر هاتمه‌و ئه‌ێوان ئاباد\nبۊنمه‌ت وه‌ چاو خاتر بکه‌م شاد\n\nئمڕوو چیم وه‌ به‌زم سه‌رداران فه‌وج\nله‌ قڵاێ گورگین نه‌ێشته‌ بۊن وه‌ هه‌وج"}]