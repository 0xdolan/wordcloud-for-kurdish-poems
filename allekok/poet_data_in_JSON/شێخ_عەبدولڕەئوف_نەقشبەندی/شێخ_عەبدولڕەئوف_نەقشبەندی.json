[{"poet": "شێخ عەبدولڕەئوف نەقشبەندی", "poet_description": "['ناو : شێخ عەبدولڕەئوف نەقشبەندی', 'لەدایکبوون : ٤ی خەزەڵوەری ٢٦٣٨ی کوردی؛ گوندی بێژوێ لە ناوچەی ئالانی سەردەشت', 'کۆچی دوایی : ١٨ی سەرماوەزی ٢٧٠٢ی کوردی؛ ڕێگای پیرانشار بۆ سەردەشت، گوندی چەکۆ']", "book": "گوڵزاری ئەدەب", "poem_title": "لوێچێ خوێ له نێو چێشتی مجێور", "poem_description": "نووسین: هاووڵاتیه ک", "poem_text": "چێشتی مجێور نێو و نێوەکەی\nچێشتی مجێوره فکری لێ وەکەی\n\nبڕوێش و ساوار خه‌پله‌ی دێمیله\nسه‌لکه ترخێنه و گۆژی و کێویله\n\nله‌گه‌ڵ برینجی دوم سیای ڕه‌شتی\nیا که‌بابی که‌و له چیای سه‌رده‌شتی\n\nترێ و هه‌نجیر و هه‌ناری ئالان\nعه‌ده‌س و فوم و به‌سه‌لی قورئان\n\nمامۆستای هەژار لە بەر هەژاری\nهەمووی لێکداون بۆ کوردەواری\n\nئه‌مه‌ش فه‌ننێکه له ڕوانگەی ئه‌ده‌ب\nبه فتوای زانای عه‌جه‌م و عه‌ره‌ب\n\nتاکو گەلەکەی له هەموو گوڵێ\nبمژێ به ڵکێ کەم و بوژێ دڵی\n\nزۆر نوسراون کەشکۆڵ و مه‌شکۆڵ\nله خاوه‌ن قەڵەم بلیمەت و پیتۆڵ\n\nوێنه‌ی که شکۆڵی شێخی بەهایی\nیا ملستانی حاجی وه فایی\n\nپەڕتووکی گەلحۆ له ئەحمەدیانی\nیا شەرحی فەرناز له موکریانی\n\nپەند و پێکەنین له خاڵه گورژی\nتا لاچێ لەگەڵ تاڵی و ڕوگرژی\n\nچێشتی مجێور به کەچک و کەوگیر\nتێگەڕێ پڕه له پەند و تەگبیر\n\nوەره تێر بخۆ لەم چێشته باشه\nقاوە و قاوەڵتی لێره به لاشه\n\nڕشتەی مرواری عەلای سەججادی\nناگاته ئەمی بۆ کەیف و شادی\n\nسێ جەمه گەدەت لێره هەڵێنجه\nچێشتێکی خۆشه ماشه و برینجه"}]