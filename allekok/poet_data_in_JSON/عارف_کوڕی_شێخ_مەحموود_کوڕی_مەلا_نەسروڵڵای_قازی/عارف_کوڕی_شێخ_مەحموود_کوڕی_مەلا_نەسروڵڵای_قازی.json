[{"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەگەر ئەو نووری ئیمانەم لە خەو وەختی سەحەر هەڵسێ", "poem_description": "", "poem_text": "ئەگەر ئەو نووری ئیمانەم لە خەو وەختی سەحەر هەڵسێ\nفیدای خاکی بەری پێی کەم دڵ و گیان و سەرم هەر سێ\n\n\nڕەحم بەم پیرییەم کە ئەی دەخیلت بم نەکەی ئامان\nنەبم مەحرووم شەهەنشاها بە حەققی سووڕەتی قورئان\n\n\nلە حەسرەت ڕووڕەشی خۆما شەو و ڕۆژ دیدەگریانم\nلە ئەعمالی سیەه ڕۆژم پەرێشان هەم پەشیمانم\n\n\nگونەهبارم بە جۆرێ نامەیی ئەعماڵەکەم بێنە\nلە سەرتاپێ لە پێ تا سەر بەجارێ کەیلە تا سینە\n\n\nلە دیوانی جەزادا بۆ خوا پشت و پەناهم بێ\nڕجاکاری جوابی قەبر و هەم ڕەفعی گوناهم بێ\n\n\nبە سۆزی سینەوە شەرمەندەیی ڕۆژی قیامەت خۆم\nنەدامەت خۆم لە ئەعماڵم دووبارە هەر نەدامەت خۆم\n\n\nکە ئەمڕۆ ڕۆژی ئازادی دەمی عەفوی گوناهانە\nفیدات بم پشتیوانم بە لەڕێی ئەم جەژنی قوربانە\n\n\nسەبەب تۆ بووی کە ئیسماعیل نەجاتی بوو لە قوربانی\nنەوەی ئەو زاتە شاهی ئەنبیای لێ دێ خۆ ئەیزانی\n\n\nنییە پشت و پەناهم ماعەدا ئەو سەروەرە ئیمڕۆ\nشەفیعم بە لەڕێی خوادا کە حج الاکبرە ئیمڕۆ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەگەر دولبەر بەدڵ ڕۆژێ وەفا کا", "poem_description": "", "poem_text": "ئەگەر دولبەر بەدڵ ڕۆژێ وەفا کا\nبە ڕووی ڕاستی ئیتر تەرکی جەفا کا\n\n\nسەر و ماڵم فیدای خاڵێکی هیندووی\nئەگەر تەرکی جەفا بەهری خودا کا\n\n\nخودا هەڵناگرێ ئەسبابی چی بوو\nبەوێنەی پەرچەمی ڕۆژم سیا کا\n\n\nوەکوو ئێمە ئەگەر ڕۆژێ ڕەقیبێ\nبە دەس جەور و جەفاوە موبتەلا کا\n\n\nبە سەرگەردی ئەبم ڕۆژێکی سەدجار\nلەسەر ئێمە ئیتر تەرکی جەفا کا\n\n\nلەسەر چی بوو، گونەه چی بوو دڵی من\nدووچاری زەخمی شمشێری قەزا کا\n\n\nوەکوو زانیومە دولبەر بێخەتایە\nخەتای بەچچە بێ، نابێ خەتا کا\n\n\nبەناز و عیشوە تەشریفی بفەرموێ\nبرینی دەردی دڵ ئەمجا دەوا کا\n\n\nلە دونیادا هەتاکوو ماوە عورفی\nلە خۆشییانا ئەبێ دائیم سەما کا"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەگەرچی من لە عومرا چووم بە ساڵا", "poem_description": "", "poem_text": "ئەگەرچی من لە عومرا چووم بە ساڵا\nخەیاڵ ئەڕوا لەگەڵ دوو چاوی کاڵا\n\n\nبرادەر بۆچ ئەکەی لۆمەم لە عەشقا\nعەجەب نەتبیستووە کاڵا بە باڵا\n\n\nنەمانێ چاترە وەڵا لە بوونێ\nنەبێ دەستێ بەسەر ڕوویی وردەخاڵا\n\n\nدوو چاوی من لەبانی تەوقی سەرمە\nکە یار پۆشی لیباسی ئاڵ و واڵا\n\n\nهەموو عومرم ئەچێ یەکجار بەتاڵان\nنەکەم وەختێ پەڕەی لای ڕووی موتاڵا\n\n\nچ خۆشە ڕابوێرێ هەر سەحەرگاه\nلەگەڵ تازە گوڵاڵەی خوردەساڵا\n\n\nلە مەدحی غونچە لێوانی بەڵەک چاو\nدەماغم بەرز ئەبێ بۆ ئەوجی باڵا\n\n\nوەکوو تیغی دەبانی تازە ساو بێ\nزبانم موو ئەکا بڕوا کە لا لا"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "فیکری من هەر شەو کە یادی عوشرەتی پێشوو ئەکا", "poem_description": "", "poem_text": "فیکری من هەر شەو کە یادی عوشرەتی پێشوو ئەکا\nسینە بوریان چاو بە گریان تا سەحەر کوو کوو ئەکا\n\n\nوام لە حاڵی نەزع و سینەم لێ ئەدا عەینی دەهۆڵ\nمامە دەروێشیش بە دەورا زیکر و های و هوو ئەکا\n\n\nوەسفی کەن ئەوزاعی من نازانی تیفلی نابەکام\nدڕک و داڵە ڕاخەرم داوای سەرینی قوو ئەکا\n\n\nچەرخی گەردوونیش دەمێ ساتە سوارە چەرخەکەی\nبۆیە ئێجگار مەکۆکەی ڕیسی تاک و لوو ئەکا\n\n\nئاشەکەی موحتاجی بیرازکردنە، بەرداشەکەی\nئاشەوان بۆیە شەو و ڕۆژ ئاشبەتاڵی بۆ ئەکا\n\n\nمن دەمێکە بووکی دەورانم تەڵاق دا سێ بە سێ\nبەهری ئیستیهزا، ئەجەل دێ بووکەکەم باربوو ئەکا\n\n\nواسیتەی بێ دینییە وا ناسیحی شر العمل\nئەهلی ئەم دەور و زەمانە گشتی وا بەدخوو ئەکا\n\n\nتاقەتی ژینم نەماوە کەوتمە سەر عەزمی سەفەر\nبووکی دورانم بەعیشوە تازە داوای شوو ئەکا\n\n\nئاگرم تێ بەربووە وەختە کڵوکۆی دامرێ\nیاری بەدبەختیش لەلاوە جار بەجارێ فوو ئەکا\n\n\nکەوتمە بەر دەور و زەمانێ دین و ئیمان پارەیە\nقەسدی زیندوو سەرو ڕنین و کفنی بەر مردوو ئەکا\n\n\nفەرقی ساحیب دین و لادین ناکرێ لەم ڕۆژەدا\nمامە سۆفیش جا بەجارێکی لە شێوەی جوو ئەکا\n\n\nواعیز تانە نەهاوێژێتە سەر ئەشعاری من\nبۆ هەجوو تیغی زوبانی ئێمە لا لا موو ئەکا\n\n\nعورفیا وا دیارە بەخوا شاعیرێکی کامیلی\nشێوەیی شیعرت لە شێوەی شیعری خاجوو ئەکا"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "نووری ماهم بوو کە کیسرا هەم مەدایینی شکا", "poem_description": "", "poem_text": "نووری ماهم بوو کە کیسرا هەم مەدایینی شکا\nنەک مەدایین هەر بەجارێ دین و ئایینی شکا\n\n\nناوی یاری من کە کەوتە ناو گڵیسای عیسەوە\nزوو لە ئیمان وەرگەڕا، قەس کۆڵەکەی دینی شکا\n\n\nئاسمان ئەو وەختە دی یارم لە سەدرەی مونتەها\nڕەونەقی مەه، زینەتی خۆر، قەدری پەروینی شکا\n\n\nهەرکە قەوسی تاقی ئەبرۆی بوو بە میحراب و ئیمام\nئیبتیدای ئەلحەمدی خوێند و حەرفی ئامینی شکا\n\n\nگەر لەناو باغا چراخی ڕەونەقی ڕووی هەڵکرێ\nقیمەتی گوڵ، بۆی سونبول، ڕەنگی نەسرینی شکا\n\n\nناوی فەرهاد کەوتە بەزمی خوسرەوی پەروێزەوە\nقیمەتی بازاڕی حوسنی شۆخی شیرینی شکا\n\n\nقوڕ بە سەر فەغفوورە، یار زوڵفی بە ڕوودا شانە کرد\nتوورە، توورە، چین بە چین، بازاڕی ماچینی شکا\n\n\nعورفی لەو ساتەی لە یاری باوەفای دوور کەوتووە\nبۆیە بێچارە بەجارێ عەقڵی پێشینی شکا"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "وەختێ یارم ویستی زوڵفی خۆی بە ڕوودا شانە کا", "poem_description": "", "poem_text": "وەختێ یارم ویستی زوڵفی خۆی بە ڕوودا شانە کا\nوا ئەزانم شێخ لە من زووتر بەرەو مەیخانە کا\n\n\nڕابکێشێ خەنجەری موژگانی بەقەسدی کوشتنی من\nشەرتە شەرتی پیاو هەتا ماوە لەڕوویا ڕانەکا\n\n\nشەمعی ڕووی جانانە هەروەختێ لە مەجلیس هەڵکرا\nبێ شکە عاشق بەدەوریا عەینی وەک پەروانە کا\n\n\nفکری وا بوو، تێگەیشتم ئاخری غایەی چی بوو\nبۆ ڕەقیبێ ڕوو لە ئێمە وەربگێڕێ خوا نەکا\n\n\nناز و عیشوە بۆ هەناسەی دەردەداران چا نییە\nنەک خوا گیربێ بڵێن پێی بۆ خوا ئاوا نەکا\n\n\nبگرێ پەندم عاشقێ گەر بیەوێ ڕسوا نەبێ\nقەد وەفا و عەهد و سەفا لەو دولبەرە داوا نەکا\n\n\nچاوەکانم، چاوی من لەو ڕۆژەوە چوون بۆ سەفەر\nساتێ نەمدیوە لە دووریت شین و واوەیلا نەکا\n\n\nمەتڵەبی یار خاڵی لای لێوی کە دەرخا جار بە جار\nعاشقی بێچارەیی ئاوارەیی وێرانە کا\n\n\nئێمە دەردی عاشقی و جەوری زەمانمان بردە سەر\nدەس لە دەس چوو وای درێغا یار ئەگەر بڕوا نەکا"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "وەهام زانی ئیتر دولبەر بە هیچ جۆرێ جەفا ناکا", "poem_description": "", "poem_text": "وەهام زانی ئیتر دولبەر بە هیچ جۆرێ جەفا ناکا\nخودا بیگرێ چ بەدبەختێکە هیچ مەیلی سەفا ناکا\n\n\nفکر ڕۆیی لە خانەی کەللەدا زائیل بووە بە یەکجاری\nدڵ و دین ماوە لامان با ئەویش ئەمجارە یەغما کا\n\n\nنیازم دەست و دامەن بوو کە گوڵزاری ڕۆخی بینم\nلەترسا خۆم ئەپارێزم مەبادا فیتنە بەرپا کا\n\n\nوەڵا بوو مامەڵەی ماچی نەوەک تۆ بیەوێ هەر کەس\nلەگەڵیا بێت و سەودا کا ئەبێ خۆی تووشی سەودا کا\n\n\nهەتا ئیمڕۆ ئەگەر ئومێدی لوتفێ بووم ئەویشم چوو\nنەتیجەی تەجروبە زانیم بەهیچ نەوعێ وەفا ناکا\n\n\nلەپێناویا کە خۆم کوشتووە لەپاداشا جنێوە بۆم\nکە چی بەدبەختە دەس هەڵناگرێ شەرم و حەیا ناکا\n\n\nچرای بەختم کە نەتوانێ موقابیل شەوقی ڕووت شەڕ کا\nچراغی سوبحەدەم غەوغا لەگەڵ شەمسی سەما ناکا\n\n\nدڵ و گیانم فیدای خاڵێکی هیندووی کرد! و نازانم\nچ ڕوویداوە سەبەب ئەم خزمەتەی من بۆ چی ئەغما کا\n\n\nنەما تاقەت لە قوەی عورفی بێچارە ئەمجارە\nگوناهی ئەم جوانانە حەواڵەی تیغی مەولا کا"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "چ خۆشە سوبحەدەم ڕووی کەینە سارا", "poem_description": "", "poem_text": "چ خۆشە سوبحەدەم ڕووی کەینە سارا\nخوسووسەن وەختی گوڵ فەسڵی بەهارا\n\n\nبە تانە پێم ئەڵێ سەیری کە عورفی\nپەکی کەوتووە نەما هیچی لە بارا\n\n\nبرای شیرینەکەم مەنواڕە پیریم\nدڵم ڕائەچڵەکێنێ بووک و تارا\n\n\nهەزاران تیری تانەم تێ بگیرێ\nدەس هەڵناگرم ئەگەر بمکەن بە دارا\n\n\nوەرە بنواڕە یاری من کە وەختێ\nلە بەر کا سوخمەی زەربەفت و غارا\n\n\nفیدای خاڵێکی هیندووی بم بە شەرتێ\nدڵم بێنێتە جێ ماهی دڵ ئارا\n\n\nنەمردمایە هەتا ئەمزانی بۆ چی\nچ ڕووی داوە لە من وا چوو بە قارا\n\n\nعەشق بەحرە کە عاشق تیا نقوم بوو\nچ باکیەتی لە تانە و عەیب و عارا\n\n\nلە مردن دوور ئەبم گەر ڕابوێرم\nلەگەڵ دڵدارەکەی ئەمساڵ و پارا\n\n\nبیا و یک نوبتی نظر کن\nبفرما این نظر بهر خدا را\n\n\nنویستم نامه نزدیک جانان\nفرستم نامه با باد صبا را"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "چی ئەبێ تەرکی جەفا کەی سەنەما قەتعی عەزاب", "poem_description": "", "poem_text": "چی ئەبێ تەرکی جەفا کەی سەنەما قەتعی عەزاب\nبێیتە سەر ڕێگەی ئەخلاق و ببیتە ئەرباب\n\n\nبی تو ام نیست مجالی دمی خشنود شوم\nجانم از بهر خدا روی ز من هیچ مهتاب\n\n\nدوورپەرێزیت بۆتە لێم سەبەبی غەمباری\nوا لە دووریت سەنەما جان و جگەر بۆتە کەباب\n\n\nهر زمان از لب شیرین شما دور شوم\nدست حسرت بزنم بر سر خود هم چو رباب\n\n\nدەستت لێم هەڵگرە دەی بەسییە ئەوەندە لۆمە\nکاکی خۆم چیت ئەوێ لێم بۆ چیم ئەکەی مەنعی شەراب\n\n\nمحتسب منع مکن وعظ ندارد تاثیر\nمشکل است ترک کنم آخر عمرم می ناب\n\n\nدەردی دووریی ڕووی تۆیە بکە باوەڕ بە خوا\nئاو لە چاوم بەخوڕی تەشکیل ئەکا چەشمەی زاب\n\n\nچه خوش است فصل بهار و گلگشت و صحرا\nبا دلارامی بود خاصه در ایام شباب\n\n\nموتریبا سازی کە، ساقی وەرە پڕی کە قەدەحت\nپێش ئەوەی لاشە بهاوێژنە ژێر بەرد و توراب"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "بیستم لە ناوچەی خاکی کوردستان", "poem_description": "پێشکەشە بە مامۆستا نەجمەددین مەلا", "poem_text": "بیستم لە ناوچەی خاکی کوردستان\nشارێکی تیا بوو جوان و ئاوەدان\n\n\nپیاوێکی لێ بوو زیرەک و زانا\nنەخوێندەواری نەهێشت لەناوا\n\n\nبە تێکۆشان و هەوڵی خۆی ئەژیا\nچاوی لە ماڵی کەس نەبوو ئەسڵا\n\n\nخێرخواهی بەشەر بێ دەعیە و مەتڵەب\nخۆش خولق و ڕوو خۆش ئەربابی ئەدەب\n\n\nقەناعەت خواه و دایم گۆشەگیر\nبۆ مەسڵەحەتی عام، نەسیحەت پەزیر\n\n\nڕەنجی ئەکێشا ڕۆژ تا ئێوارێ\nمەقسەد نەهێڵێ نەخوێندەوارێ\n\n\nلە حوجرەیەکی تەنها و دەربەستە\nئامشۆیان ئەکرد دەستە بە دەستە\n\n\nبە ڕوویەکی خۆش بە قسەی زۆر جوان\nهاتوچۆکەری بووبوو سەناخوان\n\n\nژووری تاریکی ڕووناک کردەوە\nبە عەسای هیممەت گۆی ئەبردەوە\n\n\nئەوی حەرفێکی هەڵنەدەکڕڕان\nخوێندنی فێر کردن بە دوو سێ زوبان\n\n\nلەبەر تێکۆشین سەعی بوو دەرسی\nزۆر جار بە شەویش ئەما بە برسی\n\n\nگەلێ شەو چاوی نەدەچووە خاو\nخۆی ئەهێشتەوە بێ نان و بێ ئاو\n\n\nخزمەتی دەرسی بۆ ئەم و بۆ ئەو\nفەرزتری ئەزانی لە خواردن و خەو\n\n\nزۆر کەس لە پیر و جوان و ئیختیار\nلە سایەیەوە بوون بە خوێندەوار\n\n\nلزوومی نییە تەعریفی مەکە\nئەوی گوتوومە لە هەزار یەکە\n\n\nکەسێ لە ڕێگای خوێندەواریا\nتێکۆشێ بە جان بە دڵ بێ ڕیا\n\n\nکوردێک بەم جۆرە تێکۆشانی بێ\nغەمی نەژادی لەسەر شانی بێ\n\n\nکوردێک مەقسەدی خزمەتی گەل بێ\nئەو خزمەتەشی بە جان و دڵ بێ\n\n\nکوردێک تێکۆشێ بۆ خزمەتی عام\nتاکوو گەلەکەی بگا بە مەرام\n\n\nبەڵکی لە سایەی عیلم و ئەدەبا\nپەردەی جاهیلی لەناوا لابا\n\n\nپاداشی ئەمە لازمە هەموان\nحورمەتی بگرن بە دڵ و بە گیان\n\n\nلە پاش مردنی بکرێ تیمسالی\nبمێنێ یادگار لەبۆ ئەمسالی\n\n\nنەوەک تەحریکی سەرسەری بکرێ\nلە قاپی و جێگای بەردی تێ بکرێ\n\n\nلە جیاتی خزمەت خراپە کردن\nئەم کارە کاری پیاوی نامەردن\n\n\nئەو کەسەی بە حەق ویجدانی پاک بێ\nئەگەر ساحیبی خولق و ئیدراک بێ\n\n\nلەم نەسیحەتەم زۆر باش گوێ بگرێ\nچاوێ هەڵبڕێ غیرەت وەرگرێ\n\n\nباش بێ وەیا خود باش نەبێ لاتان\nئیتر خۆتان و خودای خۆتان\n\n\nقسەی ئەم شەخسە لە ڕێگەی حەقە\nلە قەدیمەوە قسەی حەق ڕەقە\n\n\nقسەیان خۆشە پیرانی پێشوو\nبۆ ڕێگە و بانمان ئەبێ بە تێشوو\n\n\nنازانم کێ بووە ئەمەی گوتووە\nوادیارە زۆری ڕەحمەت بۆ چووە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "بەسە هەڵسە وەرە کایە ئیتر تێکۆشە بۆ هۆزت", "poem_description": "خاترەیەک بۆ لاوانی نیشتمان بە یادگار", "poem_text": "بەسە هەڵسە وەرە کایە ئیتر تێکۆشە بۆ هۆزت\nبپارێزە لە گورگی بێ ڕەزا ماڵاتی ناو کۆزت\n\n\nبە تیرێکی ڕەزەدۆزت\n\n\nکە هۆزت چاوەڕوانی هیممەتی مەردانەتە ڕۆڵە\nمەوەستە هەستە بستێنە لە جەمعی ناحەزت تۆڵە\n\n\nکوڕم ئەم کارە مەقبووڵە\n\n\nدڵێکی پاک و خاوێن پێکەوە گشت لایێ تێکۆشن\nدڵ و گیان گشتی بفرۆشن هەتا ئەم خاکە نەفرۆشن\n\n\nئەگەر کوردێکی پڕ هۆشن\n\n\nهەتاکەی بە خەوی غەفڵەت، خێرا کە چاوێ هەڵبێنە\nچراغی غیرەتت هەڵکە بە زوویی تۆڵە بستێنە\n\n\nزوو کە عەدووت بفەوتێنە\n\n\nکوڕانی لاوی کوردستان وەتەن وا چاوی لێتانە\nهەتا فرسەت لەدەس نەچوە خێرا مەردانە ئازانە\n\n\nکە ئیمڕۆ ڕۆژی کوردانە\n\n\nوەکوو ڕۆستەم لە مەیدانا بە شان و شەوکەتە بەرزە\nبە نووکی ڕم دڵی پۆری پەشەنگت بێنەوە لەرزە\n\n\nلەسەر ئێوە ئەمە فەرزە\n\n\nهەتا سواری مل و شانت نەبوون با غیرەتت هەڵسێ\nبە رم کوێری کە چاوانی دووا ا. م. ت هەر سێ\n\n\nنەمێنێ تاکوو دڵ پیسێ\n\n\nیەکێتی شەرتە بۆ سەرکەوتنی هۆزت زوو یەک بگرە\nبە حیلە قەد نەکەی باوەڕ بە دووڕوویی نەخۆی تەفرە\n\n\nئەمە بۆ تۆ جێگای فەخرە\n\n\nعەزیزانم بە دڵپاکی کە یەکتان گرت و یەک کەوتن\nدەلیلی قاتعە یەکیەتیە بۆ ئەسبابی سەرکەوتن\n\n\nئەمەتە مەردی دەرکەوتن\n\n\nئەگەر مێژوو تەماشاکەن ئەبینن کاوەی ئاسنگەر\nلەسەر کوردایەتی کەللەی زوححاکی کردبوە سەنگەر\n\n\nهەتا مۆخی هێنایە دەر\n\n\nکە من مردم وەسییەت بێ وەتەندارانی شیرینم\nلەسەر قەبرم بە کوردی بۆم بخوێنن وەعز و تەڵقینم\n\n\nبزانن کوردە ئایینم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەگەر لوتفت ببێ ڕۆژێ بپرسی چۆنە ئازارت", "poem_description": "", "poem_text": "ئەگەر لوتفت ببێ ڕۆژێ بپرسی چۆنە ئازارت\nئەکەم گیانم فیدای زارت کە ناوم بێتە سەر زارت\n\n\nفەلەک زانی کە ئەشعارم لەسەر ئەوسافی ڕووی تۆیە\n«شکاندی پەنجەکانم تاکوو نەنووسم وەسفی ڕوخسارت»\n\n\nدەمێکە بێ سەر و شوێنە دڵی من، تازە پێم زانی\nئەسیر ماوە لە بەندی داوەکەی زولفی سیەه مارت\n\n\nمەکە مەنعم ئەگەر گۆشەنشینی خەڵوەتم ئیمڕۆ\nهەمیشە دوورپەرێزم لێت لە ترسی تەعنەی ئەغیارت\n\n\nلەجیاتی ئەم هەموو قەهرەی لەڕووی تۆوە کە چێشتوومە\nخوا نەمهێڵی گەر حەز کەم سەری موویە لە ئازارت\n\n\nسەبەب من بووم لە تەعریفی خەت و خاڵت کە وا ئیمڕۆ\nلەناو جەمعی جوانانا شکور وا گەرمە بازاڕت\n\n\nلەسەر وەسفی گوڵی ڕووتا ئەبینم جوملە ئەشعارم\nکە شیرینە بە شیرینی وەکوو لێوی شەکربارت\n\n\nلە هیچ لایێ، نەبێ لایێ عیلاجی دەردەدارێ کا\nئیتر عورفی بۆ لای کێ بەی بپرسێ دەرد و هاورت"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەی بادی سەبا هەستە بڕۆ بۆم بە وەکالەت", "poem_description": "", "poem_text": "ئەی بادی سەبا هەستە بڕۆ بۆم بە وەکالەت\nبۆ خزمەتی ئەو یارە عەزیزە بە دەلالەت\n\n\nعەرزی بکە خوا بیگرێ لە بۆ عەهد و وەفاکەی\nهەڵنەبڕێ هەتا ماوە ئەبەد چاوی خەجاڵەت\n\n\nمن بووم سۆپەری چاوی بەد و ئاخری چۆن بوو\nپاداشی هەموو چاکەیەکم، شەرتی عەداڵەت\n\n\nوەڵڵاهی نەبووم موستەحەقی ئەم هەموو زەجرە\nکە پێی گوتم بمهاوێژە ناو چەهی زەلالەت\n\n\nڕۆژی ئەزەل ئەبوایە نەچوومایە مەسافی\nنەمزانی ملم بشکێ ئەمەم کرد لە جەهالەت\n\n\nخێرم لە تۆ ناوێ، وەرە لێم لادە شەڕیشت\nدەس هەڵگرە لێم تۆ بی و خودا بەسیە ڕەزاڵەت\n\n\nتا ماوە حەیاتم تەرکی بکەم بەزمی حەریفان\nچۆن جارێکی تر خۆم بخەمە بەحری مەلالەت"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "بریندارە دڵ و گیانم بە نووکی تیری موژگانت", "poem_description": "گلەیی لە یاری بێ وەفا", "poem_text": "بریندارە دڵ و گیانم بە نووکی تیری موژگانت\nبەسم بێ ئەم برینانەم دەخیل دەستم بە دامانت\n\n\nتەبەڕڕا بم لە دینی مستەفا گەر پێت بکەم باوەڕ\nبە وێنەی ئاگر و ئاوی، دەقیقە نیتە ئامانت\n\n\nهەتا کەی دوورپەرێزی کەی، خودا هەڵناگرێ بەس بێ\nشەو و ڕۆژێ بسووتێ دڵ لەتاوی دەردی هیجرانت\n\n\nبرینداری خەدەنگی تیری غەمزەی خۆت بلاوێنە\nوەفای بۆ خوا ڕۆژێ بپرسە چۆنە زامانت\n\n\nدیواری عومرمە مائیل، وەکوو عەقڵم بووە زائیل\nپەرێشانخاتیرن هەردوو وەکوو زوڵفی پەرێشانت\n\n\nکەمێکە تیلی چاوانت، ئەگەرچی لێت نەبۆتە عەیب\nخواخوامە دیسان دەستی شکایە خۆزگە مامانت\n\n\nئەگەر ویجدانت بێ حەققم ئەدەیتێ چونکی ئەو وەختەم\nڕووناکە نووری چاوانم کە چاوم بێ لە چاوانت\n\n\nلەجیاتی ئەم هەموو جەورەی لە دەستی تۆوە چێشتوومە\nهەتا ماوم بە جان و دڵ موتیعی ئەمر و فەرمانت\n\n\nدەوای دەردی دڵی عورفی تەبیبی لێوی ئاڵت بێ\nبە ماچێکی دوو لیمۆت چۆن نەبێ موحتاجی دەرمانت"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "جەوانم وا دڵی گرتووم سەبووریت", "poem_description": "", "poem_text": "جەوانم وا دڵی گرتووم سەبووریت\nهەتا کەی من هەر بناڵم لە دووریت\n\n\nنەخۆم تەفرە بە لوتفی پەنج و دوو ڕۆژ\nئەزانم ئاخری لێشم ئەبووریت\n\n\nئەزانی دەرد و بۆ چی لێم ئەپرسی\nکە بۆچ وا زەرد بووە گۆنایی سووریت\n\n\nهەموو دونیام لە لا بۆشە بەقوربان\nئەگەر ڕۆژێ ببینم ڕوویی حۆریت\n\n\nبە دەستی جەورەوە گەر ببینێ حاڵم\nلەناو غەم مامم و تۆیش دائیم مەسرووریت\n\n\nئەزانی کێ منی کردە شیعە مەزهەبی\nساحەی سەر جەبینت، بەردە مۆریت\n\n\nخوا خوامە جەوانم تاکوو ماوی\nلە دونیادا بەخۆشی ڕابوێریت\n\n\nنیازت ڕەحمە بۆ حاڵی منی زار\nلە عەزرەت چاوی تۆ نەمرم لە دووریت\n\n\nکە وا بوو تاکوو ماوی ناوێ دەر کە\n- - - - - - - - - - یت\n\n\nکڵاوێکی بەڕەحمەت بوو لە سەر کە\nگوناهم چی بوو با لێشم ببووریت"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "پەرێشانە دڵم بەخوا بەدەستی داو و تەزویرت", "poem_description": "", "poem_text": "پەرێشانە دڵم بەخوا بەدەستی داو و تەزویرت\nچ فکرێکت هەیە قوربان بفەرموو ڕای و تەدبیرت\n\n\nفەقیرە، بێکەسە، مەزڵوومە، توخوا وازی لێ بێنە\nئیتر بەس بێ، بکە خێرێ لەڕێگەی باو و باپیرت\n\n\nگوناهی چی بوو، نازانم خۆ هیچ کەعبە نەڕووخاوە\nهەتاکەی هەر بمێنێ دڵ ئەسیری بەندی زنجیرت\n\n\nتۆوە دائیم مەزرەعەی غەم تا بچێنی بۆ منی مەزڵووم\nمنیش بێ جەبر و تەکلیف ئەی عەزیزم ئەبمە ئاوێرت\n\n\nئەوەندەی من تەعریفی قەد و باڵات ئەکەم ئاخۆ\nبووە مەعلووم کە دڵگیری وەیاخۆ بۆتە دڵگیرت\n\n\nپەشێوە شێوەی خورشید و ماه شێوەت تەماشا کەن\nپەشیمانی ئەکێشن ماه و خۆر گەر بێنە تەعبیرت\n\n\nچ شێخێکە ئەوەی تۆی وا نەسێحەت کرد بۆ ئەم غەدرە\nبەسە دەس هەڵگرە سۆفی بە حەققی حەزرەتی پیرت"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "تاکوو کەی ڕیسوا بین ئەی کوردی بێچارە و هەژار", "poem_description": "", "poem_text": "تاکوو کەی ڕیسوا بین ئەی کوردی بێچارە و هەژار\nدەستەئەژنۆ دابنیشین دەردەدار و لێو بەبار\n\n\nتاکوو کەی هەروا بمێنین - - - - - - -\nئاخۆ دێ ڕۆژێ ببینم نەگبەتی بەرتان بدا\n\n\nچاوت بگڵۆفە درەنگە کاکی خۆم هەڵسە لە خەو\nزووبەزوو خەرمانت شەن کە تێپەڕی وەختی درەو\n\n\nزۆر دەمێکە دەردەدار و بێکەسە دایکی وەتەن\nڕۆڵەکانی غیرەتێ هەڵسن بچن چارەی بکەن\n\n\nحەیفە دایکێ کوڕ لە باوەشیا بەخێو کا پێ گرێ\nپێگەیی وەختێ لەجێی چاکە نقورچی لێ گرێ\n\n\nبالفعل دایکت ئەبینی وا لە ماڵێ ڕووت و قووت\nکۆرپەکانی ئاخۆ توخوا غیرەتت ڕۆژێ بزووت\n\n\nڕاستت پێ بێژم بەکار نایە حەدیسی ما و مەن\nخاکی پاکت هەڵسە ڕزگار کە لە دەستی ئەهریمەن\n\n\nئارەزووتان بێ لە ئادارا نەمێنێ هیچ نیفاق\nیەک وجوود و یەک دڵ و یەک ڕوویە بۆ ئیتیفاق\n\n\nکێتان ئاگاتان لە کێیە قەومەکەت زۆر برسییە\nسەعی و کۆششتان درۆیە غایە بۆ سەر کورسییە\n\n\nشەرق و غەرب کەوتوونە کەشفی ماه و خۆر جەددی سەما\nتازە نەوجوانانی ئێمە وان لەدەوری ئەلف و با"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "جەژنت پیرۆز بێ بە دڵێکی خۆشی", "poem_description": "بۆ جەژنی قوربان موقابیل بۆ هەندێ دۆستان", "poem_text": "جەژنت پیرۆز بێ بە دڵێکی خۆشی\nشەرابی عەیشی و سەفا بنۆشی\n\n\nئیمڕۆ ڕۆژەکەی جەژنی قوربانە\nڕۆژی شادییە و دەس لە ملانە\n\n\nبا یەکتر بکەین گەردەنازادیی\nنەوەک ڕوو بدا لەپڕ جودایی\n\n\nبرا ئەتەوێ بەڕاستی بژین\nتێرتێر دوو لێوی یەکتر بمژین\n\n\nئەمە قانوونی جەژنی قوربانە\nلە بەینا ئیتر دڵگیر نەمانە\n\n\nتا لە کارایە دەورانی فەڵەک\nوەک برا بژین بگرین دەستی یەک\n\n\nبرام خێراکە هەتا فرسەتە\nبڕۆن بۆ لای یەک دەستە بە دەستە\n\n\nئەمجا دەی ساقی پڕ کە جامی مەی\nبەیادی جاران لێوە پەیاپەی\n\n\nموتریب تۆیش خێرا بە نەڕەی کارنەی\nکێ ئەزانێ سەبرم کەی بووە کەی کەی\n\n\nلێ دە دەخیلە بێ ترس و بێباک\nبام ئەم حەسرەتە نەبەینە ژێر خاک\n\n\nلێ دە موقابیل گەردن بلوورێ\nچۆن جەژن بێ پێک بۆت هەڵئەسوڕێ\n\n\nلەو شەرابەی وا بێ دورد و سافە\nبەوێنەی گۆنای کەنیشکەجافە\n\n\nبەیانی جەژن پێش وەقتی سەڵا\nلێ دە جامی مەی عیللەت لا ئەبا\n\n\nئەووەڵ ڕۆژ لێ دە شەرابی گوڵڕەنگ\nتاکوو لە جەژنا نەمێنێ دڵتەنگ\n\n\nنەوەک شەرابێ بدا سەرخۆشی\nبەجارێ دونیا و دینت بفرۆشی\n\n\nلەو شەرابە بێ کە وا ڕەنگ ئاڵە\nبە هەر چوار مەزەب نۆشی حەڵاڵە\n\n\nهەموو دۆستێکم جەژنە پیرۆزی\nپیرۆز بێ یاخوا لە گشت ئازیزی\n\n\nعورفی بێ چارەیش لە کونجی خەڵوەت\nبمێنێ دائیم بۆ دەرد و میحنەت"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لەتاوی عەشقی نەوجوانانە وا تەرکی دیارم کرد", "poem_description": "", "poem_text": "لەتاوی عەشقی نەوجوانانە وا تەرکی دیارم کرد\nسەبەب ناچارییە وا کونجی خەڵوەت ئیختیارم کرد\n\n\nبەسە بولبول مەناڵە، ناڵە بۆت نابەخشێ تەئسیرێ\nمنیش وەک تۆ بۆ گوڵڕوویێ دەمێکە ئینتیزارم کرد\n\n\nهەتاکوو ئێستە نەمزانی بەری داری عەشق تاڵە\nلە بێعەقڵیمەوە بێ تەجروبە وا زەهری مارم کرد\n\n\nلەتاو دەردی فیراق شەرتە ئیتر شەرتم بچێتە سەر\nلە بازاڕی عەشق لادەم، ئەوا قەول و قەرارم کرد\n\n\nهەرچیم بوو سەرف کرا یەکجار لەڕێگەی عەشقبازیدا\nدڵ و دین مابوو لام تەنها ئەویش قوربانی یارم کرد\n\n\nنفووزی فکر و هۆشم بوو کە سەرفی ڕووی جوانان کەم\nڕەواجی سککەی قەڵبە و لە سەرمایەشی خەسارم کرد\n\n\nڕەقیبم تیری تانە گەر بهاوێژێتە سەر فەردم\nحەواڵەی جووتە جووتە و تەرسەکەی کابرای بەهارم کرد"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "گوێ گرە لەم گفتوگۆیەم ئەی گەلی بێداری کورد", "poem_description": "", "poem_text": "گوێ گرە لەم گفتوگۆیەم ئەی گەلی بێداری کورد\nتاکوو حاڵی بی لە ئەوزاعی زەمان دەرباری کورد\n\n\nناڵەی کورد وا گەیشتە مونتەهای ئەوجی فەلەک\nنەمدی فریا کەوتوویە ڕۆژێ بەدەم هاواری کورد\n\n\nکورد ئەبێ تاکەی بناڵێنێ بە ئێش و دەردەوە\nکوا پزیشکێ چارە سازێ بۆ دەوای زاماری کورد\n\n\nمەسڵەحەت وایە بمێنێ میللەتی کورد بێتەماع\nتاکوو ئاڵۆز بێ بەجارێ شۆڕشی بازاڕی کورد\n\n\nکوانێ ساحێب هیممەتێ، ئەی کۆمەڵی ئەمن و ئەمان\nغیرەتی هەڵسێ، قسەی خێری بکا دەرباری کورد\n\n\nهەروەکوو غەیر فەرموو، تەجهیزی دەمێ بۆ تەجروبە\nڕۆژی خۆی ئەمجا ئەبینێ قووەت و کرداری کورد\n\n\nتەفرەقە لاچێ لەبەینا دەس بخاتە دەستی یەک\nئەیبینێ ئەو وەختە چۆنە هەڵمەتی تەیاری کورد\n\n\nمووی مەردی لێت ڕوا بێ، نابی لایەنگری غەیر\nدەک خواگرتوو بێ هەرکەس بیەوێ ئازاری کورد"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دەمێ بوو شێت و شەیدای بولبولێ بووم", "poem_description": "", "poem_text": "دەمێ بوو شێت و شەیدای بولبولێ بووم\nشەو و ڕۆژ عاشقی ڕوویی گوڵێ بووم\n\n\nلە عەشقی ڕووی جوانی غونچەیی گوڵ\nئەڕۆیشتم لەسەر ئەم چڵ بۆ ئەو چڵ\n\n\nشەو و ڕۆژم بە ئاوازێکی زۆر جوان\nدڵی پیر و جەوانانم ئەلەرزان\n\n\nبە ئوممێدی ویساڵی قەترەیە ئاو\nهەتا وەختی سەحەر خەو نەچووە ناو چاو\n\n\nشەوێکی تا سوبەینێ پاسەوان بووم\nبە دائیم چاوەڕوانی بەربەیان بووم\n\n\nکە وەختێ خونچە ئەو ئاوە ئەڕێژێ\nبە ئامالی بگەم زارم بیچێژێ\n\n\nلە دونیا بێ خەبەر پاش نیوەیی شەو\nکە چووبووە هەردوو چاوم هێرشی خەو\n\n\nلە زاری غونچەوە ئەو قەترە ئاوە\nبەسەر بەرگ و لق و پۆیا ڕژاوە\n\n\nلە تاوانا سەری خۆمدا بە بەردا\nبە هەر دوو پێ چەپۆکمدا بەسەردا\n\n\nزەمانم وا ژیانم چون فەنا بوو\nهەموو ڕەنجم بەجارێ گشت بە با چوو\n\n\nبە ئاه و دەردی حەسرەت، چاوی گریان\nفڕیم ڕووم کردە سارا و بیابان\n\n\nلە بێ عەهدی و وەفایی غونچەیی گوڵ\nئەڕۆیشتم بە شەو مەنزڵ بە مەنزڵ\n\n\nلەسەر شاخێ لەناو باخێکی گیرسام\nقەدەر هات و بە داوای ڕاوی گیرام\n\n\nئیتر دونیام بەجارێ لێ بوو تاریک\nخزامە جێگەیێکی تەنگ و باریک\n\n\nعەزیزم تۆیش وەکوو بولبول زەبوونی\nئەسیری ئەو گوڵەی دونیایی دوونی\n\n\nنەتیجەی کاکی خۆم دەورانی ناپاک\nوەکوو ئەو بولبولە ئەتخاتە ژێر خاک\n\n\nکە وا بوو تاکوو ماوی ناوێ دەر کە\nکڵاوێکی بە ڕەحمەت بوو لەسەر کە\n\n\nهەزارێکی وەکو تۆی هێشت و خستی\nئەمە بوو ئاخری دونیاپەرەستی"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "بۆچ ئیتر نەگریم لە داخا من شەو و ڕۆژ زار زار", "poem_description": "پێنج خشتەکی لەسەر غەزەلێکی مەولانا خالید", "poem_text": "بۆچ ئیتر نەگریم لە داخا من شەو و ڕۆژ زارزار\nبۆ دڵەی پڕ حەسرەت و دوورکەوتەیی یار و دیار\nچۆن نەبارێنێ دوو چاو ئەسرین وەکوو هەوری بەهار\nروز عید است و ما نومید از دیدار یار\nعالمی در عیش و نوش و ما دو چشم اشکبار\n\n\nوێڵی کێوان بم وەکوو مەجنوون لەناو دار و دەوەن\nتاقەتی ژینم نەماوە بەسمە بۆم ببڕن کەفەن\nتۆ خوا یاران ئەمە عومرە خوا داویە بە مەن\nهر کسی با یار در عیش و گلستانست و من\nاشک سر خم شد کنار از داغ هجران لاله زار\n\n\nئاه ئاه چی بکەم لە دەستی بێوەفای چەرخی بۆلەند\nموددەتی عومرم لە خۆم خێرم نەدی غەیری گەزەند\nکەس هەیە ئاخۆ لە دونیادا وەکو من دەردمەند\nبینراو دل پر از نار و غریب مستمند\nدست بر دل سر بزانو چشم در ره دلفگار\n\n\nچیم لە دونیا دیوە خۆشی من بە غەیری دەردی سەر\nموددەتی عومرم لە باغی مەقسەدم نەمدی سەمەر\nدەفتەری ژینم تەماشا کە کە چیم هاتووە بە سەر\n«سینه سوزان دل فروزان کوچه کوچه دربدر\nکس مبادا همچو من آواره از یار و دیار»\n\n\nگەر هەڵم واسن بە دارا شەرتە پێم خۆشە بە دڵ\nدەستم هەڵنەگرم وەتەن تا ئەمبەنە ژێر خاک و گڵ\nغەیر لە دووری تۆیە بۆیە هێندە وا ئەگریم بە کوڵ\n«بکره جویی شد ز چشمانم روان از خون دل\nعاقبت کردم دوا داغ فراق سر چنار»\n\n\nحەقمە تا ماوم لە دونیادا بکێشم ئاهی سەرد\nدەستەئەژنۆ دانیشم خاترپەرێشان ڕەنگ زەرد\nلەم جوانی عومرەدا ئاوارەیی کێوان و هەرد\n«خالد ا گر نیستی دیوانه و صحرانورد\nتو کجا و کابل و غزنین و خاک قندهار»"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەوری ڕەحمەت گەر ببارێنێ لەجێی باران گوهەر", "poem_description": "", "poem_text": "هەوری ڕەحمەت گەر ببارێنێ لەجێی باران گوهەر\nقەترەیەکی ناڕژێتە مەزرەعەی ئەهلی هونەر\n\n\nبارَکَ الله ئەی فەلەک میزانی عەدلت وا ئەبێ\nئەوجی باڵا بگرێ جاهیل، ئەهلی عیلمیش دەربەدەر\n\n\nدەوڵەتی دونیا بە عەقڵ و مەعریفەت دەس ناکەوێ\nئەهلی عیرفان کەی دەستی کەوت لوقمەیە بێ دەردیسەر\n\n\nهۆشدارانی حەقیقەت وا لە دەس جەوری فەلەک\nبۆ نیشانەی تیری جاهیل سینەیان بۆتە سوپەر\n\n\nدەک خوا بیبڕێ لە ژینی وا خودا داویە بە من\nموددەتی عومرم لە خۆم خێرم نەدی غەیری زەرەر\n\n\nچونکە بێکەس بووم نەبووە کەس لێم بپرسێ وەزعی حاڵ\nدادی من پرسێ مەگەر ڕۆژی قیامەت دادگەر\n\n\nحاڵی بووم لەم ئاخری عومرە نەما بۆم مەرجەعێ\nئەی فەلەک کۆستت کەوێ! بۆ کوێ بڕۆم؟ أینَ المَفَر؟ \n\n\nعورفی تا ماوی ئەمان قەت نەکەی قەتعی ئومێد\nلوتفی خوا زۆرە کە بەر عەفووی کەوی وەختی سەفەر"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "سەحەر هەستام لە خەو بیستم کە ئیمڕۆ ڕۆژی نەورۆزە", "poem_description": "بۆ نەورۆزی ساڵی ١٩٦٠ وتراوە", "poem_text": "سەحەر هەستام لە خەو بیستم کە ئیمڕۆ ڕۆژی نەورۆزە\nشیعاری کوردە لای یەکتر بڕۆن بۆ جەژنەپیرۆزە\n\n\nبرای شیرینی کورد ئیمڕۆ کە وا ڕۆژێکی دڵڕوونە\nکە ڕۆژی ڕەزمی کاوە بەزمی سەرتەختی فەرەیدوونە\n\n\nهەوایی جەیشی نەورۆزە شکانی لەشکری زستان\nبەرەودووی نا بەجارێ بەفری سەر کێوان هەتا کەیوان\n\n\nکە خاڵخاڵ کەوتە سەر بەفری سەری ئەو کێو و کۆسارە\nئەڵێی خاڵی سەری گۆنای کەنیشکە کوردی نازدارە\n\n\nلە هاڕەهاڕی لافاو و لە گرمەی کوورە شێوانە\nسەما کەوتە سەما ئیمڕۆ بەجارێ دەم بە گریانە\n\n\nبەهارە ڕۆژی نەورۆزە بڵێ ڕۆژی ژیان و ژین\nگوڵی غونچەی لەگەڵ بولبول ببەستن با گرێی کابین\n\n\nنەمامانی نەژادی کورد مەوەستن دەس لەناو دەس کەن\nلە باغی سینەدا نارنج و لیمۆی گوڵبەدەم دەرخەن\n\n\nلە نەقشی غونچەیی گۆنای کچانی قەدنەمامانی\nهەزارانی وەکوو مانی ئەکەونە دەست و دامانی\n\n\nلە جوانیدا بەهای ڕووی ئەو کچە کوردە کەمەرچینە\nشکستی نرخی بازاڕی جەماڵی دڵبەری چینە\n\n\nشکا بازاڕی شەرمی گوڵ حەیای چوو نێرگسی شەهلا\nگوڵی باغی ئیرەم ئەمجا لە داخانا هەنسک هەڵدا\n\n\nگوڵاڵەی سووری سەر گۆنایی ئەم جۆرە جەوانانە\nلە سەرچاوەی دڵم ئەڕژێتە خوار خوێنی جگەرمانە\n\n\nنەمامانی بەرەی باخی نەژادی کوردە سەرچۆپە\nدەسا ساقی قەدەح پڕ کە، بەسە تۆبە لەدەس تۆبە\n\n\nبە خوێناوی جگەر بوو غونچەیی گوڵزاری کورد گەش بوو\nلە خۆشیانا وەرە بمبینە وا ڕیشی سپیم ڕەش بوو\n\n\nعێراقی خۆشەویستی من بەهۆی ئەم ڕۆژە پیرۆزە\nئومێدمان وایە سەرحەدمان بگاتە خاکی فەرمۆزە\n\n\nهەموو ساڵێ بە خۆشی ڕوو بدا جەژنی نەوەی کوردان\nمنی پیریش لە گۆشەی حەسرەتا غەمبار و سەرگەردان\n\n\nنەمامی باغی نەوجوانیم بەسەر چوو غونچە بێبەر ما\nوەکوو فەرهاد بە ناچاری قوڵنگێ دەم بەسەر سەرما\n\n\nلەسەر نەورۆز و جوانانی وەتەن ئەشعارت بەم تەرزە\n«مەلا» دەرکەوت کە بیری نیشتیمانت دیارە زۆر بەرزە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "شەوێ لە شەوان لە نیوەی شەوا", "poem_description": "", "poem_text": "دەردی بولبولێکی بێچارە و ئاخری عومری\n\nشەوێ لە شەوان لە نیوەی شەوا\nچاو و دڵ و گیان هەر سێ لە خەوا\n\n\nچاوم هەڵبڕی کە دیم بولبولێ\nئەیناڵان لە بێوەفایی گوڵێ\n\n\nلە دەنگی ناڵەی ڕاپەڕیم لە خەو\nنەمزانی ڕۆژ بوو وەیا نیوە شەو\n\n\nئەیلاوانەوە بە دڵێکی غەمناک\nناڵەی دەروونی گەییشتە ئەفلاک\n\n\nجارجار بە خەندە جارجار بە گریان\nوەک باوکمردە بەدڵ ئەیناڵان\n\n\nخۆم نەگرت هەستام چووم بە لایەوە\nسەلامێکم کرد جوابی دایەوە\n\n\nلێم پرسی بولبول چی وا ڕووی داوە\nشین و گرینت وا هێند بەتاوە\n\n\nبزانم چییە بانگ و هاوارە\nبە تیری زەهری کێ بریندارە\n\n\nجوابی دامەوە بە قوڵپی گریان\nچیم بەسەر هاتووە لە جەوری دەوران\n\n\nگوێم لێ ڕابگرە لە وەعزی زەمان\nلەدەس زەمانی بێ ئەمن و ئەمان\n\n\nشەو و ڕۆژ لەتاو عەشقی ڕوویی گوڵ\nئەسووڕامەوە لەم چڵ بۆ ئەو چڵ\n\n\nوەقتی غرووری تافی جوانی\nلەسەر پەل ئەمخوێند بە کامەرانی\n\n\nبە دەوری گوڵا ئەخولامەوە\nوەکوو پەروانە ئەسووڕامەوە\n\n\nوەخت بەهار بوو گوڵ و گوڵزار بوو\nشاخ و داخ و دەشت گشت لالەزار بوو\n\n\nغونچە نەکراوە منیش ساڵەوەخت\nئەسووڕامەوە بە وەخت و بێ وەخت\n\n\nلە عەشقی غونچەی گوڵی نەوبەهار\nنەغمەی داودیم هێنابووە کار\n\n\nسەرخۆشی بادەی ڕۆژی ئەلەست بووم\nلە عەشقی ڕووی گوڵ دایم سەرمەست بووم\n\n\nنەمزانی خوا نەگبەتی بێنێ\nسوار لەسەر زین زوو ئەگلێنێ\n\n\nئاخری بەهار لە گەرمی هاوین\nڕووم کردە چیای قەندیل و بازین\n\n\nڕامبوارد هەتاکوو وەختی پاییز\nهاتمەوە بۆ لای یارەکەی ئازیز\n\n\nکە دیم لە گوڵم ئەسەر نەماوە\nوەک وێرانەماڵ هەمووی ڕووخاوە\n\n\nئەو گوڵەی کە دیم ئەووەڵی بەهار\nلە گەرمی هاوین بۆتە خەس و خار\n\n\nپەشێوە ڕووی گوڵ وەک من شێواوە\nبەرگ و لق و پۆپ گشت پەرش و بڵاوە\n\n\nڕووی سووری شەفەق وەقتی بەیانیان\nگۆڕاوە هەر وەک زەردەی ئێواران\n\n\nئەو بەرگەی هەر وەک تارا پۆشی بوو\nلە جەوری پاییز هەمووی وەری بوو\n\n\nبەدڵ بەتەمای دەم لەسەر دەم بووم\nلەجێی دەم لە دەم دوچاری غەم بووم\n\n\nئەمە بوو خۆشی ژیان و ژینم\nسەبەب ئەوەیە ناڵە و حەزینم\n\nجواب بۆ گوڵ\n\nبولبولی جوانم هیچ خەفەت مەخۆ\nلە بەدبەختی خۆت مەبە ڕەنجەڕۆ\n\n\nمنیش عاشقی گوڵەندامێ بووم\nدووچاری چاوی ئەبلەفامێ بووم\n\n\nئارامم نەبوو ساتێ بەبێ ئەو\nدەور و خولم بوو بە ڕۆژ و بە شەو\n\n\nکە زانی قووەی جارانم نەما\nتاقەتی بەزمی جارانم نەما\n\n\nڕووی لێ وەرگێرام بەبێ بەهانە\nئەوەیە عەهد و وەفای ئەمانە\n\n\nدەرچوو لە دەستم یارەکەی گیانیم\nپیری شکاندی پشتی جوانیم\n\n\nلە دەستی پیری بووم زار و زەبوون\nقامەت خەمیدە وەکوو حەرفی نوون\n\n\nئێستەیش ڕۆڕۆمەن هەموو بەیانی\nئای بۆ جوانی ئای بۆ جوانی\n\n\nبێزارن لە من ئێستاکە یاران\nبوومە نیشانەی تانەی بەد کاران\n\n\nکە وا بوو بولبول هەردوو هاودەردین\nهەردووکمان وەک یەک هەناسەسەردین\n\n\nهەردوو سەر بنێین بە ژێرخاکەوە\nبە دڵی پڕ جەور و بە غەمناکەوە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەگەر دەردم بزانێ دوور لە ڕووی تۆ ئاه چ بەربادم", "poem_description": "", "poem_text": "ئەگەر دەردم بزانێ، دوور لە ڕووی تۆ ئاه چ بەربادم\nمەگەر ڕۆژی قیامەت لێت بسێنێ دادگەر دادم\n\n\nبەبێ شوعلەی جەمالت گیرەوەی دەستی غەم و دەردم\nکە ڕووی تۆ ببینم ئەوساتە لە زنجیری غەم ئازادم\n\n\nنەسیحەت مایەی ئازادییە، میحنەت ئەبێ زائیل\nلە جوانان خۆت بپارێزە وەهای فەرمووبوو ئوستادم\n\n\nئەگەر عومرێ وەها بێ تیا نەبینم ژینی بێ ژان بێ\nبرادەر تاکوو ماوم شەرتە من لەم عومرە ناشادم\n\n\nلەڕووی نادانی بوو ڕووی تۆم موقابیل ماه و پەروین کرد\nغەڵەت بووم جاهیلم لێممەگرە قوربان فەرموو ئیرشادم\n\n\nئەمان مردم بەتەنهایی کە تەنها بۆ خوایە و بەس\nخەفەتبارم بە شەو تا ڕۆژ لە دەردی داد و بێدادم\n\n\nخەرابەی خانەیی جسمم لەسەر ئەمرۆز و فەردایە\nئیتر حاجەت نەما بنکەن بکەن دیوارێ بۆ بنیادم\n\n\nکە تۆ دوور بی لە ئەربابی فەساحەت فکرت هەڵنەگرێ\nحەسادەت بۆچ ئەبەی ئەی بێهونەر بە تەبعی خودادادم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەی وەتەن ڕۆحی ڕەوانم قۆچەکەی قوربانتم", "poem_description": "بۆ وەتەن و بێ وەفایی نەوەکانی", "poem_text": "ئەی وەتەن ڕۆحی ڕەوانم قۆچەکەی قوربانتم\nسەر لێ شێواو، دڵ سووتاوی دەردی بێ دەرمانتم\n\n\nئاه چ دەردێکە ئەچێژم ئەی وەتەن بۆ حاڵی تۆ\nئەشکی چاوی من دەلیلە ڕۆژ و شەو گریانتم\n\n\nبۆ برینی دەردی دڵ بەس بگری ئەی دایکی وەتەن\nمەمسووتێنە جانفیدای ئێشەکەی زامانتم\n\n\nناڵەی قەهری دەروونم ئاسمانی گرتە بەر\nسۆزی دڵ بۆ ڕۆڵەکانی بێ سەر و سامانتم\n\n\nئەی وەتەن دایکی هەزاران تاجدار و ئەنبیا\nکەسێ لەوان فریا نەکەوتووی بێکەسی و تاوانتم\n\n\nدەردی بێ ئاوی بکێشی تا گوڵی ئەرزی وەتەن\nئەی فریشتە چاوەڕوانی قەترەیە بارانتم\n\n\nموشکیلە دەس هەڵگرم لێت خاکی شیرینی وەتەن\nئاخری عومریش ئەسیری خاکەکەی سەیوانتم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "بکوژرێم گەر بە زەهری ماری ئەرقەم", "poem_description": "", "poem_text": "بکوژرێم گەر بە زەهری ماری ئەرقەم\nبەبێ تۆ من نامەوێ ئاوی زەمزەم\n\n\nئەکەم گیانم فیدای خاڵێکی هیندووت\nئەگەر لوتفت ببێ جار جار و دەم دەم\n\n\nچ خۆشە شەو لە جێگەی نەرم و گەرما\nهەتا وەختی سەحەر دەم بێ لەناو دەم\n\n\nلە بەدبەختیمە وا باغی دڵی من\nدرەختی نایەتە بەرهەم لەبەر غەم\n\n\nبەڕاستی نامەوێ هیچ کەس ببینێ\nجەمالت غەیرە مەحرەم، غەیری مەحرەم\n\n\nدڵا گەر ڕێکەوێ بدداتێ ماچێ\nقەناعەت کە لە زۆر زۆر و لە کەم کەم\n\n\nلە هەوری میحنەت و هیجرایە پوور بوو\nلە خانەی سینەما ما تەم لەبەر تەم\n\n\nمەلەی ناو ئاوی نەوجوانان ببینن\nلە سەر تا خوار ئەبێ پڕ چەم لە پەرچەم\n\n\nبرادەر عەرزت کەم بڕوا بکە بە خوا\nلە حەققم گەر بدوێی ئەتکەم بە ئەبکەم\n\n\nبە بێدینم مەزانە هەی لە دین دوور\nخودا خۆی عالمە و دانا و ئەعلەم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "تا نەڕێژی ئەشکی حەسرەت دیدەیی گریانی غەم", "poem_description": "", "poem_text": "تا نەڕێژی ئەشکی حەسرەت دیدەیی گریانی غەم\nکەی لە حاڵی زاری من حاڵی ئەبن یارانی غەم\n\n\nمەزرەعەی غەم دەردی بێئاوی ئەکێشێ بۆ خوا\nدەست و بردێ دابڕێژە هەوری غەم بارانی غەم\n\n\nڕۆڵەی غەم شەو کە دێ جێم ناهێڵێ تاکوو سەحەر\nدەک خوایا بۆم بهێڵی کۆرپەی نەوجوانی غەم\n\n\nشاهی غەم غەمخوارمە، غەمخۆری عیجزی حاڵمە\nچۆن نەبم مەمنوونی لوتفی حەزرەتی سوڵتانی غەم\n\n\nهەر لە بوونی ئادەم و حەواوە تاکوو عەسری حاڵ\nکەس بووە حاڵی لە گێژی بەحری بێپایانی غەم\n\n\nکۆمەڵی ڕێی حەقپەرەستی جەمعی وای بۆ هاتووە\nگیرەوەی زیندانی عەشق و من لەنێو زیندانی غەم\n\n\nتاکوو ماوە ئەم دوو سێ ڕۆژە لە ئەییامی عومر\nمەسڵەحەت وایە کە ڕابوێری لەگەڵ دەورانی غەم\n\n\nگەردشی چەرخی فەلەک ڕۆژی ئەزەل وا هاتووە\nڕۆح و ماڵت سەرف بکەی بۆ مەجلیسی دیوانی غەم\n\n\nوا ئەزانم وەختی چوونت چاترت دەس ناکەوێ\nجێگەی خۆشتر لە قەبری گردەکەی سەیوانی غەم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "حەیفە بێ تۆ ئارەزووی چەشمەی کەوسەر بکەم", "poem_description": "", "poem_text": "حەیفە بێ تۆ ئارەزووی چەشمەی کەوسەر بکەم\nگەر بکەم دڵ موستەجابی زەڕبەیی نەشتەر بکەم\n\n\nدوێنێ ڕابووردوی، نیگاهت کرد بە گۆشەی چاوەکەت\nکافرم گەر بەو نیگاهەت کافر ئەر باوەڕ نەکەم\n\n\nکونجی خەڵوەت گرتن و سەحرانشینیم تا بە کەی؟ \nساقیا جامێ بدە تا تەرکی هەر دوو سەر بکەم\n\n\nپەنج و دوو ڕۆژێکە عومر و عاقیبەت هەر مردنە\nبۆ چی حەسرەتکێش بمێنم خوێشم ئاخر شەڕ بکەم\n\n\nعەشقبازی و تەرکی بۆ ئێمە، ئیتر زۆر موشکیلە\nتاکوو ماوم شەرتە هەر مەیلی قەدی دولبەر بکەم\n\n\nئەی مەلا تەخمیسی کە ئەم نەزمە بۆ تۆیە خیتاب\nتێکی بشکێنە سەراپا تاکوو پێت باوەڕ بکەم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "خوا ئەو زاڵمە بگرێ دوچاری مەرحەلەی کردم", "poem_description": "", "poem_text": "خوا ئەو زاڵمە بگرێ دوچاری مەرحەلەی کردم\nلە جوملەی ساڵحانا بووم و بەناحەق چۆن تەرەی کردم\n\n\nلەدیوانی جەزادا، با گوناهی من لە ئەستۆی بێ\nکە چاوی مەستی بوو، مەستی سوراحی و جامی مەی کردم\n\n\nدەمێ بوو گۆشەی خەڵوەت مەقامی جێنشینم بوو\nلەجێی کونجی عیبادەت وا دووچاری ساز و نەی کردم\n\n\nلە موددەی عومری خۆم هەرچەندە حەرفێکم نەزانیبوو\nوەلی ئایەی سەری گۆنای بوو فێری ئەلف و بێی کردم\n\n\nغەم و عەشق و فیراق و بێوەفاییی یاری ناهەموار\nکە شێوەی ئەرغەوانی ڕووم، بە زەردی ڕەنگی بەی کردم\n\n\nدەمێ بوو پاسەوانی میوەی باغی جەمالی بووم\nشوکور پێکهات دڵم ئەمجارە هاتوو و نۆبەرەی کردم\n\n\nجوانی چوو، بەسەر چوو عەشقبازی و لافی دڵداری\nکە چی تازە تەمەننای وادەی ئیمڕۆ و سوبەی کردم\n\n\nمەقامی عەیش، بارانی بەهاری سەبزی و خوڕڕەم بوو\nکە چی بەختی منیش وا هات حەواڵەی فەسڵی دەی کردم\n\n\nلە کونجی خەڵوەتا بێ غائیلە شاهانە ڕام ئەبوارد\nخودایا ئەو کەسە بگرێ دووچاری ئای و وەی کردم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دەردی غەمی دڵدارە کە وا عاجز و پەستم", "poem_description": "", "poem_text": "دەردی غەمی دڵدارە کە وا عاجز و پەستم\nوەرنێ بە بڵندی وەکوو لووتکەی ئەڤەرستم\n\n\nئەو شۆخە کە هاوسوحبەتی ئەییامی غەمم بوو\nداغی جگەرم بۆ چی لەپڕ دەرچوو لەدەستم\n\n\nغائیب لە دوو دیدە، وەرە سەربانی دوو دیدەم\nبێ دیدەنی تۆیە شەو و ڕۆژ بادەپەرەستم\n\n\nتەئسیری فیراقت منی خستۆتە خەیاڵی\nلەو ڕۆژەوە ئەترسم کە بڕۆم بت بپەرەستم\n\n\nئەی یار بزانە سەبەبی مات و مەلوولیم\nدووریی تۆیە غەمبارە بە دائیم دڵی پەستم\n\n\nڕازی بە قەزا، جەوری ڕەقیب تانەی ئەغیار\nبێدیدەنی دیدارتە وەڵڵاهی مەبەستم\n\n\nخۆزگە لە دووچاوی منەوە ڕووی خۆت ئەبینی\nئەوساتە ئەبی حاڵی کە بۆچ سەرخۆش و مەستم\n\n\nمن بووم لە ئەزەل هەمنەفەسی مەجلیسی ڕەندان\nمەستی قەدەحی بادەخۆریی ڕۆژی ئەلەستم\n\n\nعورفی سەرت وا دیارە لەگوێ قەبرە ئەلەرزێ\nعومرم بە حەسابی سەری ساڵ سێ یەک و شەستم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "کە من کوردێکی ئیسلامم لەژێر ئەم خاکەدا مردووم", "poem_description": "درێژەی شیعری دەوامی سەر وەفا بوونم نیشانەی حەددی زاتم بوو", "poem_text": "کە من کوردێکی ئیسلامم لەژێر ئەم خاکەدا مردووم\nلە سایەی دینی غەڕڕاوە بە مردووم تێمەگە زیندووم\n\n\nلەلاێی ئەحمەدم جەدد و لەلایێ شای نەقشبەندی\nفیدای ئەووەڵ، سەنای دووهەم، غوڵامی دەرگەهی هەر دووم\n\n\nدەمێ ساڵە لەژێر باری گوناها قەید و مەحکوومم\nلە بەندیخانەیی دونیا بەجارێ وا شکور بەربووم\n\n\nخودایی حاکمی عەدڵ و محەمەد شافیعی موزنیب\nلەسەر جەیشی بەهەشتانا قوماندارێکی سەر ئوردووم\n\n\nعەمارەتگاهی دیوانی وجوودم سایەکەی دینە\nلەسەر ئایینی ئیسلامم لە زومرەی --- دە و دووم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "گەر وا بێ هەتا سەر لە فەلەک خێرێ نەبینم", "poem_description": "", "poem_text": "گەر وا بێ هەتا سەر لە فەلەک خێرێ نەبینم\nئەوا بە خوا ئیتر حەقمە ئەگەر چاوم بگریێنم\n\n\nچیم دیوە؟ بە چی بم؟ بە چی بووم و بۆ چی هاتووم؟ \nدونیایە لەلام هیچە، نەما تاقەتی ژینم\n\n\nسووتاوە هەموو عەزوێ لەناو خانەیی سینە\nناکولێتەوە وریا بە نەدەی دەس لە برینم\n\n\nناکەم گلە هەرگیز لە کەم ئەوزاعی ئەگەرچی\nسەرپۆشی سەرم بۆتە سەما فەرشە زەمینم\n\n\n- - - - - - - - - - - - - -\nئەم دەردە سەبەب بوو شەو و ڕۆژ خانەنشینم\n\n\nوەڵڵاهی بەدەم ناڵەی شەو ئاهی سەحەرگاه\nزووخاو ئەڕژێنم وەرە بڕوانە سەرینم\n\n\nبۆ من نەبووە ڕەحمی ئەبەد چەرخی بەد ئەخلاق\nمەغدوورییەتی تیا بێ بەڵێ لەولایە ئەمێنم\n\n\nشەوگاری خەزان دوور و درێژ یار و ئەنیسم\nکۆرپەی غەمە یا ڕەببی نەکەی مەرگی ببینم\n\n\nتا دەوری فەلەک وا بێ، بە کامی ئەم و ئەو بێ\nوەڵڵاهی منیش گۆشەنشین مات و حەزینم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەتاکەی گۆشەگیری خەڵوەت و خۆم تووشی سەودا کەم", "poem_description": "", "poem_text": "هەتاکەی گۆشەگیری خەڵوەت و خۆم تووشی سەودا کەم\nلە بازاڕی عەشقدا شۆڕشی ئەمجارە بەرپا کەم\n\n\nیەهوودی مەزهەبێکە وا منی خستۆتە بەحری غەم\nبە هیچ جۆرێ لەناو ئەم گێژی بەحرە ڕێگە دەرناکەم\n\n\nخەیاڵی شەوقی ڕووی نەیهێشتووە حەرفێ لە سینەمدا\nلەمەولا سەرلەنوێ وا چاکە تەدریسی ئەلفبا کەم\n\n\nلە دەست ئەم کافرە جێگام لە سەر ئەرزا نەما ناچار\nوەکوو عیسا بەرەو ڕووی ئاسمانی چوارەمین ڕاکەم\n\n\nبە کام وەعدە و وەعیدی ئەم خواگرتووە بکەم باوەڕ\nمەگەر ئەستۆی لە پاداشا حەوالەی تیغی مەولا کەم\n\n\nلەلای دولبەرم بێزارە لێم، لای ڕەقیب دڵشاد\nسەرم سوڕ ماوە لەم وەزعەم، لەلای کێ عەرزی شەکوا کەم\n\n\nکە وا یارم زویر بێ تاقەتی جەریشی نەبێ ناچار\nدڵ و دین و عەقڵ ماوە ئەویش ئەمجا بەرەڵڵا کەم\n\n\nموحیبەت ماڵی وێران بێ بە جارێ تێکەڵی خوێن بوو\nبە ناچاری لەگەڵ ئەم دەردە دەبێ تا سەر مودارا کەم\n\n\nئەگەر دەرد و غەمێ دیومە بەجارێ بیخەمە تەحریر\nئەبێ دیسانەوە من دەفتەرێکی تازە ئینشا کەم\n\n\nخودایا دەستگیرم بی لە زومرەی ساڵحانت بم\nنَعَم بێژم بە تەنهاییت خودا حاشا کە حاشا کەم\n\n\nلەبەر قاپی کەرەمتا هەڵتروشکاوم وەکوو عورفی\nخودایا نەمکوژی تا ڕوو لە قاپی شاهی لەولا کەم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "جوانانی خاڵ و میل ڕشتوو وەکوو مینای بێگەردن", "poem_description": "", "poem_text": "جوانانی خاڵ و میل ڕشتوو وەکوو مینای بێگەردن\nموقابیل عاشقی بێچارە زۆر حەیفە کە نامەردن\n\n\nموحیبەت بوو بە ئەکسیری بەجارێ تێکەڵی خوێن بوو\nلە دڵ دەرناچێ عەشقی ئەم جەوانانە هەتا مردن\n\n\nئەیا بولبول وەکوو من ناڵەکەت نابەخشێ تەئسیری\nوەها دەرکەوت کە ئاوازی من و تۆ هەردوو هاوفەردن\n\n\nلە دەردم گەر بزانێ لێی ئەزانێ کێ دڵی بردووم\nدوو چاوی کاڵ و لێوی ئاڵ لەوانەی خاس مووزەردن\n\n\nلەگەڵ جوانان مەدە ڕەنج دەستەمۆ نابن بەهیچ جۆرێ\nئەوەند سرکن بەعەینی وەک غەزالەی دەشتەکی و هەردن\n\n\nلەڕووی جوانان مەخۆ تەفرە ئەگەر مەقسەد نەبێ حاسڵ\nبەشێوەی حوسنی خۆیان زۆر ئەنازن بۆیە دڵبەردن\n\n\nسەبووری بێ و گەر غەم بێ هەمووی دەردەسەرە عورفی\nغەمی یار و سەبر، هەردوو ئەمێنێ تا وەکوو مردن"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "جوانانی خاڵ و میل ڕشتوو کەوێکی ناو کەژ و هەردن", "poem_description": "", "poem_text": "جوانانی خاڵ و میل ڕشتوو کەوێکی ناو کەژ و هەردن\nلە بۆ ڕاوی ئەمانە عاشقان سەییادی بنبەردن\n\n\nئەیا بولبول تۆ مەفتوونی گوڵێکی، من گوڵ ئەندامێ\nکە ئاوازی من و تۆ هەردوو یەک ئاوازی هاودەردن\n\n\nوەفا کەی بووە لە لای جوانان هەتاکوو چاوەڕوانی بن\nجوانان هەرچەند شیرین بن و لاکین حەیفە دڵبەردن\n\n\nنەخۆشیی زەردوویی زۆر دوورە لە لالە، تەحەییوور مام\nچییە عیللەت کە ئەم لالەڕووخانە بۆ چی ڕەنگ زەردن\n\n\nجوانم، ئەم هەموو قەهەرەی لە دەستی تۆوە چێشتوومە\nبەخوای عالەم لەبیرم ناچێ تاکوو سەعاتی مردن\n\n\nدڵا هەرچەندە ڕووکرژن لە ئارادا ڕەقیب لاچێ\nجەمالی ڕووی جوانان هەروەکوو ئاوێنەی بێگەردن\n\n\nئەمە چ شتێکی مەعلوومە درشتی عەیبە بۆ جوانان\nفەقەت یاری من و تۆ ئەی برادەر هەردوو خاڵ وردن\n\n\nئەیا عورفی ئەوەت زانیوە وەسڵی یار مویەسسەر بێ\nهەموو دەردێ لە دڵ ئەڕوا لە وەختی دەس لە مل کردن"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دوور پەرێزن لێم ئەمێستە کۆمەڵی یارانی من", "poem_description": "", "poem_text": "دوور پەرێزن لێم ئەمێستە کۆمەڵی یارانی من\nبێ سەبەب تەرکی ئەفەرموون سوحبەتی جارانی من\n\n\nتیری هیجرانە جگەرگاهی ژیانی پارە کرد\nموشکیلە چارەی برین و دەردی بێدەرمانی من\n\n\nدڵ ئەسیری دەرد و یاری بێوەفاش لێم عاجزە\nنائومێد و زویرە لێم جانی من و جانانی من\n\n\nدەردی دووری یار و دائیم شەونشینی ئینتیزار\nتا سەحەر بێدارە بەخوا چاوی پڕ گریانی من\n\n\nشەو هەتا وەختی سەحەر بێ یار و غەم یاوەر بووە\nئاه چ ئاڵۆزە بە دەستی جەورەوە دەورانی من\n\n\nمەستی بادەی ئاخری عومرم، جوانیش چوو لە دەس\nبۆیە ئێستە خاڵی ماوە جامی سەر لێوانی من\n\n\nوا لەناو گێژ و شەپۆلی غەم دڵی بێچارەکەم\nغەرقی خوێناوی جگەرمە تا بە ئاو دامانی من\n\n\nتاکوو ئەم نیوەحەیاتەم ماوە ڕەحمێ بۆ خوا\nبۆ شەوێک تەشریف بهێنە خانەیی وێرانی من\n\n\nیار و یاوەر لێم بە دوور کەوتن لە ناڵەناڵی شەو\nبۆیە دائیم دڵحەزینن مەجلیسی دیوانی من\n\n\nهەر کە ئێوارە ببێ تاقی برۆت میحرابمە\nناکرێ بێ غائیلە بۆم نوێژێکی شێوانی من\n\n\nمالامالە خانەیی سینەم لەبەر دەردی فیراق\nکاسەیی کەیلم بە کەیلە پوڕ لە غەم پێوانی من\n\n\nدەردی پیری وەزعی کەم ئەوزاعی بۆم بۆتە سەبەب\nبێ سەر و سامانە فکری بێ سەر و سامانی من"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لە بەندیخانەیی دەرد و غەما تا کەی نەزارەم کەن", "poem_description": "شەوێک لە داخی دەروونەوە", "poem_text": "لە بەندیخانەیی دەرد و غەما تا کەی نەزارەم کەن\nدەخیل ئامان لەڕێی خوادا وەرن ئەمجارە چارەم کەن\n\n\nفەلەک کۆستت کەوێ یاخوا بڕووخێ تاق و ئەیوانت\nبەبێ سووچ و گونەه بۆ سور کنی ئەم خاک و شارەم کەن\n\n\nهەزارانی تەڵاق دا سێ بە سێ ئەم پیرە فەرتووتە\nخورووی دانامرێ هێشتا ئەڵێ دووبارە مارەم کەن\n\n\nبە حیلە دەستەمۆ نابم مەگەر شەمعی ڕوخی دەرخەن\nبەوێنەی تەیری ناو لانە بە شەو تووشی شەوارەم کەن\n\n\nنەوەک تووشی نەخۆشی بێ، ڕجام وایە لە ئێوە من\nنەک دەرمانی دەردی چاوی ئەو یارە قەنارەم کەن\n\n\nهەتا کەی دەردی هیجرانم گوناهی من ئەبێ چی بێ\nبەسە تاقەت نەما بەس تووشی ئەم دەرد و مەرارەم کەن\n\n\nسوتا خانەی سەبووریم و کڵوکۆی دامرا سینەم\nعیلاجی دەردەکەم یاخۆ لەڕێی خوادا ئیدارەم کەن\n\n\nبە ڕەغمی ئەم هەموو قەهرەی لە دەس ئەو یارە چێشتوومە\nدەس هەڵناگرم هەتا ماوم بە خەنجەر پارە پارەم کەن"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەتا کەی گیرەوەی بەحری بەڵا بین", "poem_description": "", "poem_text": "هەتا کەی گیرەوەی بەحری بەڵا بین\nبەدەس جەور و جەفاوە موبتەلا بین\n\n\nبەهای تاڵێکی زوڵفت ئەی نیگارم\nئەبەد نادەم بە موڵکی چین و ماچین\n\n\nحەیایان چوو ئیتر چاو هەڵبهێنن\nموقابیل ڕووت کە هەڵبێ ماه و پەروین\n\n\nبرینی زاری قەندت کاریگەر بوو\nتەماتە تازە ئێمە ڕوو لە چا بین\n\n\nمەحاڵە ڕووت ببینم جارەکی تر\nمەگەر وەختێ لە ئەوقاتی خەوا بین\n\n\nکە خێرێکی نەدی عومرم لە خۆشی\nلەگەڵ غەم با ببەستین عەقدی کابین\n\n\nخوا هەڵناگرێ جانا بەسی بێ\nدوچاری دەردی هیجری بێدەوا بین\n\n\nمن و تۆ عورفی ئەمجارە لەمەو لا\nئیتر با ڕوو لەڕێی قاپی خوا بین"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دەوامی سەر وەفا بوونم نیشانەی حەددی زاتم بوو", "poem_description": "", "poem_text": "دەوامی سەر وەفا بوونم نیشانەی حەددی زاتم بوو\nنەزەر فەرموونی دڵدارم لەجێی مووچە و بەراتم بوو\n\n\nبرینی کۆنی سینەم بوو سەری هەڵدایەوە ئیمڕۆ\nتەبیبی ڕووی کە دەرکەوت حمد الله زوو نەجاتم بوو\n\n\nجوانم شوهرەت و شێوەت کە کەوتە ساحەیی عالەم\nهەزار لەعنەت لە خاچ و دوو هەزار لەعنەت لە لاتم بوو\n\n\nڕەقیبم پێی گوتم یار قەسدی کوشتنتە درۆی فەرموو\nکە چی زەهری دەسی یارم لەجێی نوقڵ و نەباتم بوو\n\n\nجەماڵی ڕووی وەکوو مانگی شەوی چواردە لە کەل دەرهات\nلە سایەی ئەو جەماڵەی بوو لە بەندی غەم نەجاتم بوو\n\n\nلە غەیری جەور و بێدادی چ خێرێکم لە عومرم دی\nموقابیل ئەم هەموو غەدرەی بزانن چۆن سوباتم بوو\n\n\nهەزاران تیری تانەم دی لە تابووری موژەی باری\nبەڵێ پێم خۆش بوو ئەم تیرانە جێی هەیە خەڵاتم بوو\n\n\nچرای ڕووی بوو شەوێ نیوەی مەهی پێش ڕۆژە بۆم دەرکەوت\nشکور پێک هات دڵم قوربان کە وا ئیمشەو بەراتم بوو\n\n\nئەزەل وا هاتووە دائیم ئەبێ شادی لەگەڵ غەم بێ\nکە زەهری دایە سەرفیترە جنێویشی زەکاتم بوو\n\n\nبە دەستی نازکی ئەو شەربەتەی ئەمجارە چەشتوومە\nعەجایب نابێ گەر نەمرم ئەمە ئاوی حەیاتم بوو\n\n\nجەنابی حەزرەتی  - -  وەسیەت بێ لە ئێستاوە\nکە تەڵقینم لەسەر قەبرم بدەی ڕۆژی مەماتم بوو\n\n\nلەدوای تەڵقین ڕجایە ئەم دوو سێ شیعرەم تەماشا کەن\nلە دونیادا هەتا مابووم ئەمە زات و سیفاتم بوو"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "سەبەب نامیهرەبانی حەزرەتی جانانەیە ئیمشەو", "poem_description": "", "poem_text": "سەبەب نامیهرەبانی حەزرەتی جانانەیە ئیمشەو\nکە شاری شۆڕشی سینەم وەکوو وێرانەیە ئیمشەو\n\n\nلە شوعلەی نووری ڕووی یارە دڵ ئارام ناگرێ ساتێ\nبەدەوری شەمعی ڕوویا هەروەکوو پەروانەیە ئیمشەو\n\n\nبەبێ جورم و جینایەت ئەم دڵی بێچارەیە بۆ چی؟ \nبە کۆتی دەست و پێ بەسراوی بەندیخانەیە ئیمشەو\n\n\nبەهاری غونچەیی گوڵزاری ڕووی جانانە باعیس بوو\nبەبێ سەبر و قەرار، دڵ ئارەزووی مەیخانەیە ئیمشەو\n\n\nلە کێوی بێستوونا دێ سەدایی گریەیی فەرهاد\nلە شۆری عەشقی شیرینی وەکوو دێوانەیە ئیمشەو\n\n\nدەمێکە مەزرەعەی بەختم ئەکێشێ دەردی بێ ئاوی\nشکور وا دەوری حەڵقەی مەه لەسەر خەرمانەیە ئیمشەو\n\n\nدەماغت زائیلە عورفی ئەبینم جوملە ئەشعارت\nلە لاوی لاچووە شێوەی لەسەر پیرانەیە ئیمشەو"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەچی ڕەنجێ کە کێشام ئاخری کارم نەدامەت بوو", "poem_description": "", "poem_text": "هەچی ڕەنجێ کە کێشام ئاخری کارم نەدامەت بوو\nتەریقەی گۆشەگیریم گرت ئەمە ڕێگەی سەلامەت بوو\n\n\nغەڵەت بووم پێم نەزانی بوو پەشیمانی ئەبێ حاسڵ\nدڵی بێچارە ناحەق ئینتیزاری پەیک و نامەت بوو\n\n\nبەڵا بوو یاخۆ باڵا بوو بە دڵ زۆرم سەرنج داوە\nتەواو حاڵی نەبووم ئێستەیش کە قامەت یا قیامەت بوو\n\n\nکە شمشێری برۆی کێشا بەجارێ تاک و جووت وەستا\nلە ڕێگەی عەشقدا بۆ کوشتنی ئێمە عەلامەت بوو\n\n\nمودەڕیس حەقیەتی سوجدە بباتە بەر جەماڵی ڕووی\nکە دی ئەو جووتە ئەبرۆی تاقی میحرابی ئیمامەت بوو\n\n\nگەهێ قیبلەی پەرەستی، گەه ئەبەستێ ڕوشتەیی زوننار\nلە ئیعتیقاد و ئایینا سەرم سووڕماوە کامەت بوو\n\n\nبەسە عورفی بەسی بێ پەیڕەوی جوانان ئیتر مەگرە\nلە عەشقا کار و باری تۆ نەتیجەی هەر نەدامەت بوو\n\n\nپەرێشانە کەلامت شێوەیی شیعرت پەشێواوە\nدیسان سەد بارک الله بۆت ئەمە نووسینی خامەت بوو"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دەستی ئەمەلت کورت و لقی نەخلی تەمەع قووچ", "poem_description": "دەرحەق شەخسێک", "poem_text": "دەستی ئەمەلت کورت و لقی نەخلی تەمەع قووچ\nبەم پیرییە کەوتوویتە خەیاڵاتی پڕ و پووچ\n\n\nدونیایە هەزاری وەکوو تۆی کوشت و فڕێ دا\nجێی عەجەب و تەکەبوور نییە وریا بە نەدەی پووچ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "برا هەر چۆنێ بێ دەورانی ناپاک", "poem_description": "", "poem_text": "برا هەر چۆنێ بێ دەورانی ناپاک\nبە ناچاریت ئەبا ئەتخاتە ژێر خاک\n\n\nلە دەستی مەرگ خەلاسیت نابێ هەرگیز\nئەگر شوێنت بگاتە ئەوجی ئەفلاک\n\n\nوەرە بۆ تەجروبە سەر دینی ئێمە\nلەڕێی حەق گرتنا هیچ نابی غەمناک\n\n\nبە زاری و شینەوە هەڵسە درەنگە\nبفەرموو ڕوو لە قاپی شاهی لەولاک\n\n\nگوناهێ کە کردووتە لە دونیا\nلە کۆڵت دائەماڵێ گشتی سەرپاک\n\n\nوەرە ناو کۆڕی یاران و حەریفان\nبە دەستووری ئەوان بێ ترس و بێ باک"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "گردەکەی سەیوان مەڵبەندی جوانان", "poem_description": "شیوەن بۆ مامۆستا ڕەفیق حیلمی", "poem_text": "گردەکەی سەیوان مەڵبەندی جوانان\nخانەی ئاخری گشت نەونەمامان\n\n\nلەلات میوانن لە پیر و لە جوان\nحورمەتیان بگرە بە دڵ و بە گیان\n\n\nئەو ئەرخەوانەی کە لێت ڕواوە\nبە ئاوی خوێنی جگەر تێراوە\n\n\nدەمێ ئەپۆشێ ڕەنگێکی سووری\nدەمێ بە سەوزی تارا ئەگۆڕی\n\n\nئاخری تارای زەردی ئەپۆشی\nشەرابی خوێنی جگەر ئەنۆشی\n\n\nڕەنگی سوور گۆنای نەوجەوانانە\nسەوزی نیشانەی تەعزیەدارانە\n\n\nڕەنگی زەردییەکەت پاییز نیشانە\nلە دووری ئازیز گەڵاڕێزانە\n\n\nگەڵا زەردەکەت لێی هەڵئەوەرێ\nلە خوێنی دڵە پەڕەی جگەرێ\n\n\nدیسان بەی فەڵەک چەرخی بێوەفا\nخەجاڵەتباری بارەگای خودا\n\n\nیارێ لە یارێ دوور ئەخەیتەوە\nبرینی کۆنە تازە کەیتەوە\n\n\nچەرخی نابەکار هەر غەزەب بێنێ\nناودارێ لەدەس کوردان بسێنێ\n\n\nقەڵەم دەخیلتم خێرا ئازانە\nمێژووی وەفاتی حیلمی بزانە\n\n\nقەڵەم هاتە جواب بە قوڵپی گریان\nبە پیتی ئەبجەد هێنایە مەیدان\n\n\nبە لاوانەوە بە لای لایەوە\nمێژووی وەفاتی وا هێنایەوە\n\n\nیاری باوەفای گیانی گیانیم ڕۆ\nکوردی نەوجوانی کوردستانیم ڕۆ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لە کونجی سینە دێ دائیم بەکوڵ ناڵەی حەزینی دڵ", "poem_description": "", "poem_text": "لە کونجی سینە دێ دائیم بەکوڵ ناڵەی حەزینی دڵ\nبەسەر چوو موددەتی عومری نەما ئوممێدی ژینی دڵ\n\n\nجەوانم، مەرحەمەت فەرموو مەهاوێژە تیا پەنجە\nدەخیل وریا بە با نەکولێتەوە توخوا برینی دڵ\n\n\nلەبەر لافاوی ئەسرینی دوو چاوی پڕ لە گریانم\nلە سەرتاسەر بەجارێ غەرقی خوێناوە جەبینی دڵ\n\n\nبە شەو لەجیاتی خەو چاوم تەماشا کە چ هەڵڕێژێ\nبە زووخاو ڕەش بووە بەستەر لەژێر سەردا سەرینی دڵ\n\n\nکە من لام گوڵشەنی جەننەت وەکوو کوڵخانی دۆزەخ بێ\nئیتر چی بێنێتە بەرهەم لە گوڵ ڕێحان زەمینی دڵ\n\n\nدڵی بۆ ڕاگری ئەسراری سینەم بوو ئەویشم چوو\nلە کوێ کوا مەحرەمێ تا بۆی بەیان کەم من نهێنی دڵ\n\n\nلە حەسرەت چینی ئەگریجەت لە پێچی پەچەیی ڕووتا\nوەکوو چینی سەری زوڵفت بووە دیوار و چینی دڵ\n\n\nدڵێکی فەقر و بێچارە، بچێژێ ئەم هەموو دەردە\nبەبێ عیللەت نییە ڕۆژ و شەوی ناڵە و گرینی دڵ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "قوربان جەژنەکەی قوربانەن ئیمڕۆ", "poem_description": "", "poem_text": "قوربان جەژنەکەی قوربانەن ئیمڕۆ\nڕۆژی قوربانی قوربانەن ئیمڕۆ\n\n\nنیگای مەرحەمەت پەی دەردەداران\nپەرێ زامی دڵ دەرمانەن ئیمڕۆ\n\n\nلافاوی دەردی دووری نەوخاڵان\nسەرچاوەی چاوم سەیلانەن ئیمڕۆ\n\n\nجەژنەکەی قوربان پەی ئازادییەن\nنۆرەی وەسڵەکەی یارانەن ئیمڕۆ\n\n\nسەرگۆنای ئاڵی ڕووی نەوجەوانان\nفێنکی دڵەی پیرانەن ئیمڕۆ\n\n\nعەفوی گوناهان لەڕووی مەرحەمەت\nقوربان ئینتیزار فەرمانەن ئیمڕۆ\n\n\nبە گیانت قەسەم لەجێی قوربانی\nدەم وە دەم سیەهخاڵانەن ئیمڕۆ\n\n\nعەفوو یا کوشتن نەماندەن تاقەت\nهەر دوو پەرێ من ئیحسانەن ئیمڕۆ\n\n\nلە جەوری دەستی دەوری نابەکار\nمەشغووڵی دەورەی دەورانەن ئیمڕۆ\n\n\nلەلایێ بەزمە لەلایێ زرمە\nشین و شەپۆڕی باوانەن ئیمڕۆ\n\n\nچەند وردەخاڵی نەونەمامی نەو\nسەرلێشێواوی زەمانەن ئیمڕۆ\n\n\nتیرەکەی ئەجەل پەی کیای گیانیان\nدوور ەوتووی قەوم و خوێشانەن ئیمڕۆ\n\n\nیاران لە دووری باڵای ئازیزان\nگشتی بێ تاب و تاوانەن ئیمڕۆ\n\n\nزۆرخانەی بە کەس بێکەس مایەوە\nوەک تاقی کیسرا وێرانەن ئیمڕۆ\n\n\nزۆر باڵای جوانی بە ئاڵا وێنە\nژێر خاکی سیا پەنهانەن ئیمڕۆ\n\n\nجووتە دڵداری یەک نەگەیشتوو\nلەیەک دوورکەوتووی نەمانەن ئیمڕۆ\n\n\nعارفی بێکەس کەس لێی نەپرسی\nمەردەن نەمەردەن یا مانەن ئیمڕۆ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لە دووری قەدد و باڵاتە پەرێشان خاترم ئیمڕۆ", "poem_description": "", "poem_text": "لە دووری قەدد و باڵاتە پەرێشان خاترم ئیمڕۆ\nلەتاوی دەردی هیجرانە غوڵامی ساغیرم ئیمڕۆ\n\n\nلەبی مەیگوونی تۆ بوو وا منی خستۆتە ئەم فیکرە\nلەناو جەمعی ئەدیبانا شکور وا شاعیرم ئیمڕۆ\n\n\nخەیاڵی خاڵی ڕووی تۆ بوو کە دەرسی عیلمی فێر کردم\nلە ئەبحاسی علوومی ئەنجوما وا ماهیرم ئیمڕۆ\n\n\nوەکو غەیرم خوا گەر نیعمەتێ لایق نەبینێ بۆم\nبە دوو خەپلە و قومێ ئاو حمد اللە شاکیرم ئیمڕۆ\n\n\nنەبینی زاهیرم، لێشم مەکەوەرە شوبهەیی ناحەق\nلە خوا ناسین و ئایینا بە حەق من تاهیرم ئیمڕۆ\n\n\nکە غایەی من لەسەر عەشقی حەقیقەت بێ نییە باکم\nخەجاڵەت مابێ بەدئەفکار لە فکری عاتیرم ئیمڕۆ\n\n\nکە من پشت و پەناه و دەسگرم سەرداری عالەم بێ\nلە قەبرا بێشکە حازرجوابی مونکیرم ئیمڕۆ\n\n\nئەیا عورفی هەتا ماوی لە ئایین لا نەدەی هەرگیز\nحەسوودانم سیەه ڕوو بن لە فکر و باوەڕم ئیمڕۆ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "پایبەندی کردووم زوڵفانی تێک ئاڵاوی تۆ", "poem_description": "", "poem_text": "پایبەندی کردووم زوڵفانی تێک ئاڵاوی تۆ\nچۆن جگەرمی پارە کردوە تیغی تازەساوی تۆ\n\n\nزەحمەتە ڕزگاری بێ جارێکی تر بێ موشکیلە\nتا قیامەت ئەو کەسانەی کەوتنە بەندی داوی تۆ\n\n\nچاوەکەم دەستم لە خۆم هەڵگرتووە لەو ڕۆژەوە\nسەرفی عومری خۆم بەجارێ کرد لەڕێی و پێناوی تۆ\n\n\nڕێی خەڵاس بوون زەحمەتە نەیدیوە تا ئیمڕۆ کەسێ\nدەربچێ لەم ئاین و ئۆین و مەکر و بەندوباوی تۆ\n\n\nداوی زوڵفی تۆیە دڵ چوار مێخەیی کێشراوە\nبا بمێنێ هەر لەنێو زنجیری پێ بەسراوی تۆ\n\n\nبەزری بەختم چەند وەشاندووە نایەتە بەرهەم ئەبەد\nتاکوو ئاو نەدرێ بەلێشاو مەزرەعەی کێڵاوی تۆ\n\n\nقەد نەکەی باوەڕ گلە ڕوویدا لەڕوویی جەهلەوە\nتاجی سەرمە چاوەکەم دڵگیر مەبە پێڵاوی تۆ\n\n\nچەند پەرۆشم ئەو شەوەی کەوتۆتە ناو بورجی مەحاق\nڕەونەقی ڕووی وەک هیلال ئەو دەمەی شاراوی تۆ\n\n\nسەرو و عەرعەر قوڕ بپێون دانەوێنن ڕوویی شەرم\nگەر لەناو باغا ئەبینن قەددی چوون لاولاوی تۆ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەر زەمانێ بێ تەئەممول بێتە سەر دەم ناوی تۆ", "poem_description": "", "poem_text": "هەر زەمانێ بێ تەئەممول بێتە سەر دەم ناوی تۆ\nدێتە بیرم پورتەوی ئەسپی بەلاغەت تاوی تۆ\n\n\nسەروەرا، بڕوا بفەرموو ڕەونەقی ڕووت بۆتە هۆی\nنوقتەیی نووری گلێنەی هەردوو چاوم چاوی تۆ\n\n\nپێچی پڕ پێچی کەمەندت دەست و پێی پێچاوە وا\nموشکیلە ڕزگاری نێچیرێ کە کەوتە داوی تۆ\n\n\nحوزنی دڵ زوو لا ئەچێ، هەم غەم بەجارێ لا ئەبا\nگفتوگۆی شیرینی پڕ قەندی تەڕ و پاراوی تۆ\n\n\nماهی نەو شێوەی لە شمشێری برۆت وەرگرتووە\nتاکو پارێز کەن لە تیغی تیژی تازەساوی تۆ\n\n\nسەرو و عەرعەر قوڕ بپێون، دانەوێنن ڕوویی شەرم\nگەر لەناو باغا ببینن قەددی چون لاولاوی تۆ\n\n\nشەرتە شەرتی پیاو هەتا ماوم لە دیوانی وجوود\nسەرفی عومری خۆم بەجارێ کەم لە ڕێ و پێناوی تۆ\n\n\nقەد مەکە باوەڕ، گلە ڕوویدا لەڕوویی جەهلەوە\nتاجی سەرمە چاوەکەم دەیگرمە بەر پێڵاوی تۆ\n\n\nعومرتان بادا مەدام ئەی جانشینی پیری خاڵ\nعومری تۆ، عومری برای تۆ، عومری تازەلاوی تۆ\n\n\nئەم دوو سێ شیعرەم لەلاتان با بمێنێ یادگار\nگەر ئەبینی ساڵێکی تر عارفی فەوتاوی تۆ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئاه لەدەس جەوری فەڵەک ئەی وای لە چەرخی چەنبەری", "poem_description": "", "poem_text": "ئاه لەدەس جەوری فەڵەک ئەی وای لە چەرخی چەنبەری\nداد لە زوڵمی بێشوماری وەی لە حوکمی بەربەری\n\n\nبارک الله ئەی فەلەک میزانی عەدلت وا دەبێ\nئەهلی دانش تحت الاقدام و لەسەر سەر سەرسەری\n\n\nبا سەرەوژوور بێ ئەبێ ڕۆژێ سەرەوژێرت بکا\nنەک هەموو کەس لێی بزانێ ئیددعایی سەروەری\n\n\nتاقی کیسرا بۆ مەقامی شاهی عەدلە و ئێستەکەیش\nمار و مێروو جێنشینی شوێنی میللەتپەروەری\n\n\nبا مەقامت سەر بکێشێتە فەزا و جەووی سەما\nیا بڵندتر بێ لە بورجی ماه و زوهرە و موشتەری\n\n\nیا لە کونجی خەڵوەتا خەڵوەتنوشین بێ ڕۆژ و شەو\nبۆ کەرامەت با بگەینە ڕوتبەیی پەیغەمبەری\n\n\nیەک بە یەک فەرق ناکرێ ڕۆژ و زەمانی خۆی کە هات\nگەر گەدایی بەر دەری، یاخۆ شەهەنشای خاوەری\n\n\nئاخری دەستی ئەجەل ئەدڕێ گریبانی ژیان\nژێری ئەو خاکەت ئەخا ئیمڕۆ بەسەریا تێپەڕی\n\n\nبۆچ ئیتر مەغروور ئەبی دەعیەی فەلاتوون لێ ئەدەی؟ \nئاخری کارت ئەسیری ژێری دوو گەز چادری"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "برام گوێ بگرە لەم پەندەم کە لەم پەندانە تێبین کەی", "poem_description": "", "poem_text": "برام گوێ بگرە لەم پەندەم کە لەم پەندانە تێبین کەی\nئیتر با موددەتێکیش چی ئەبێ بەحسی وەفا و دین کەی\n\n\nتەکەببور ئاخری مایەی فروومایە بە بەر دێنێ\nمەبە لووتبەرز و مەغروور خۆت موقابیل ماه و پەروین کەی\n\n\nئەگەر ڕاستە بە دڵ عەهد و وەفای دۆستت بەجێ بێنی\nلەگەڵ دۆستی وەفاپیشە لە دڵ خاڵی درۆ و کین کەی\n\n\nئەگەر سدق و سەلامەت پیشەیی ڕوویی حەقیقەت بێ\nلەلای یاران ئەبێ خۆت دائیمەن مەحبووب و شیرین کەی\n\n\nلە حەق هیچ کەس مەبە دووڕوو نەوەک هەر وەک گوتوویانە\nڕەفێقی گورگ لەگەڵ مەڕ باڕەباڕ و گریە و شین کەی\n\n\nمەبە غافڵ کە دونیا پەنج و دوو ڕۆژە لەپڕ ناکاو\nمونادا بانگ ئەکا توێشووی سەفەر کە، ئەسپەکەت زین کەی\n\n\nبە دڵ ئیخلاسی دۆستانت لە گێژاوی بەڵا دەرچن\nبە عەینی مەعبەری دووکان و جوودت پردی نارین کەی\n\n\nئەوا یاران هەموو ڕۆیین ئیتر وادەی من و تۆیە\nئەمە ڕێی ڕاستە بەخوا بۆچ ئیتر ئینکاری ئایین کەی"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دڵا پێم خۆشە قوربانی قەد و باڵای نیگارێ بی", "poem_description": "", "poem_text": "دڵا پێم خۆشە قوربانی قەد و باڵای نیگارێ بی\nلە سایەی ئەو نیگارە تا لە جوملەی بەختیارێ بی\n\n\nچ خۆشە من کە سەییادی جەوانان بم لە چۆڵ و هەرد\nبە شەرتێ تۆیش لەناویانا غەزاڵەی ناو نزارێ بی\n\n\nبە جوانی خۆت مەنازە ئەی جەوانم بەسیە مەغرووری\nبەڵێ وا فەرز کرا غونچەی گوڵێکی نەوبەهارێ بی\n\n\nئەکەم گیانم فیدای خاڵی سەری گۆنات بە جان و دڵ\nبە شەرتێ تۆیش هەتا ماوی لەسەر قەول و قەرارێ بی\n\n\nجەوانم خۆت بپارێزە لە ئاه و ناڵەیی سینە\nمەبادا خوانەخواستە بەر دوعایی دەردەدارێ بی\n\n\nنییە باکم هەموو ڕەنجم عەبەس بڕوا وەکوو فەرهاد\nبە شەرتێ هەروەکوو شیرین بە دڵ بۆم غەمگوسارێ بی\n\n\nنەما تاقەت لەژێر باری غەم و هیجرا ئیتر بۆ چی\nلەسەر ئەم باری هیجرانە دیسان تۆیش نیوەبارێ بی\n\n\nبە خاکی پات قەسەم یارا نیاز و مەقسەدی ئێمە\nوەهای پێخۆشە تا ماوی گوڵی غونچەی هەنارێ بی\n\n\nوەرە ئەسپی بەلاغەت لنگ بدە عورفی لە مەیدانا\nکە بەڵکی تۆیش لە ڕیزی شاعیرانا نیوەسوارێ بی"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەر چەندە کە پۆشیومە بەر و بەرگی گوناهی", "poem_description": "پێنج خشتەکی لەسەر غەزەلێکی شێخ ڕەزا", "poem_text": "هەر چەندە کە پۆشیومە بەر و بەرگی گوناهی\nچاوم هەموو ئەوقاتێ لەڕێی عەفوە ئیلاهی\nدەرحەق بە هەموو چارەوەران پشت و پەناهی\nای ریزه خور خوان نوالت مه و ماهی\nجود چو وجودت ابد و لامتناهی\n\n\nمووی ڕەش لە سەر و ڕیش نەما گشتی سپی بوو\nپیری سەری شێواندووە لێم ڕەحمێ بفەرموو\nخۆت عالمی ئەسراری یەکم زانیوی نەک دوو\nبر نامهٔ اعمال سیاهم قلم عفو، \nبرکش که بدل شد بسفیدیم سیاهی\n\n\nهەر چەندە کە بووم بەندەیەکی سەرکەش و عسیان\nشەرمەندەیی بەر بارەگەهت ڕووڕەشی دیوان\nلێم مەگرە خوایا بە حەقی ناڵەیی پیران\nبودم من اگر بنده از خواجه گریزان\nباز آمدم ای بندگیت دولت و شاهی\n\n\nمن بەندەیەکم تابعی ئەمر و نەهی یەزدان\nکوا جێیەکی تر غەیری خودا ڕێگەیی ئاسان\nسۆزی دڵ و لافاوی بەخوڕ هاتوو لە چاوان\nاین دیده گریانم و وین سینه بریان\nبر صدق سخن میدهم هر دو گواهی\n\n\nگر شاه شوم منزل من قصر جلال است\nدر بدرقه روز و شبم اهل کمال است\nبر من همه گر ملک جهان جمله جلال است\nبردن شدن از ساخت ملک تو محال است\nعید توام از ملک توام خواهی نخواهی\n\n\nهیچ چارە نییە غەیری ئەمە خۆم خستە ئەمانت\nبم بەخشی ئەگەر ناڕووخێ هیچ کەون و مەکانت\nهیچ نەفسێ نییە، نابێ، بەلای شەوکەت و شانت\nبر عفو عقوبت بنود سود و زیانت\nاین هر دو به پیش تو ساوین الهی\n\n\nعورفی کە بە زنجیری گوناهی بووە پابەند\nئەمما چ گوناهانێ وەکوو کێوی دەماوەند\nمەحرەم نییە دیسان لە عەفو لوتفی خوداوەند\nصد بار امید است رضا را بتو هر چند\nسر تا قدمش غرق گناهست مناهی"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەی ڕەفێقان هیممەتێ بۆ دەردی سینەم مەرهەمێ", "poem_description": "", "poem_text": "ئەی ڕەفێقان هیممەتێ بۆ دەردی سینەم مەرهەمێ\nتاکوو کەی تەنها لە کونجی حەسرەتا بم هەمدەمێ\n\n\nئەی فەڵەک تاکەی بمێنم وێڵی سەحرا و چۆڵ و هەرد\nوەک وەلی دێوانە عاشق بم بە ڕوخساری شەمێ\n\n\nئاخری بۆ کوێ بڕۆم چی بکەم لە دەستی جەیشی غەم\nهەر شەوێکم چەرخی گەردوون بۆم ببارێنێ غەمێ\n\n\nشاری سینە دائیمەن ئاشووبی غەم دایگرتووە\nنەمدی خۆشی لەم خەرابابادە غەیری ماتەمێ\n\n\nقودرەتێ بۆ دەفعی دێوی غەم لەسەر موڵکی وجوود\nبۆ خوا ئەی ئاسەفی موڵکی سولەیمان خاتەمێ\n\n\nتاکوو کەی وێران بێ موڵکی دڵ بەدەست پووری پەشەنگ\nبۆ شکستی پەنجەیی ئەم زاڵمە کوا ڕۆستەمێ\n\n\nکوا زەمانی تافی جوانیم قودرەتی پەنجەی هونەر\nئاخری بەم پیرییە کەوتوومە داوی پەرچەمێ\n\n\nتوشنە لەب بۆ چی بمێنم ئیلتیجام هێنایە بەر\nبابی عەدلت ئەی شفیع المذنبینم زەمزەمێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "برادەر عەشقبازی و سەبووری گەر چی زەحمەت بێ", "poem_description": "", "poem_text": "برادەر عەشقبازی و سەبووری گەر چی زەحمەت بێ\nئەبێ عاشق لەڕێگەی عەشقەوە دائیم بەهیممەت بێ\n\n\nنەکا خۆی موفلیسی بەر چاوی یاران و ڕەقیبانی\nوەها پیشان بدا دائیم بەوێنەی زەڕ بەقیمەت بێ\n\n\nمەدە گوێ تەعنەیی ئەغیار لە تیری تانەیی بەدکار\nلە بیرم دێ کە ئوستادم وەهای فەرموو بە ڕەحمەت بێ\n\n\nئەگەر یاری دڵارامێ لە ڕێگەی عیشوە و نازا\nلە ڕووخۆشی و جەوانیدا بە ڕووحسووکی بلیمەت بێ\n\n\nئیتر باکی نییە هەرگیز لە دونیادا هەتا ماوە\nدووچاری بیری تانەی ناحەز و لۆمە و مەلامەت بێ\n\n\nهەدەف بێ سینە بۆ تیری موژەی دڵداری هەر خۆشە\nبەڵێ یا هەرچی باداباد ئەگەر قەسدت موحیببەت بێ\n\n\nنەکا بەدعەهدی و سستی لە ڕێگەی عەشقبازیدا\nبەوێنەی شێر لە مەیدانا وەکوو ڕۆستەم بەهەڵمەت بێ\n\n\nلە شمشێری برۆی دڵدار ئەبێ پەروای نەبێ عاشق\nلە ساحەی عەشقبازیدا چییە با جەرگی لەتلەت بێ\n\n\nسەروماڵم ئەگەر بڕوا لەپێناویا نییە باکم\nلە گوڵزاری گوڵی ڕووی وەرگرم فرسەت غەنیمەت بێ\n\n\nبەڵێ ئەشعاری عورفی سافە وەک ئاوێنەی ڕووی یار\nئەبێ پێی ئیعتراف بکرێ ئەگەر نەختێ حەمییەت بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "بریندارم بە شمشێری برۆی شۆخێکی نازدارێ", "poem_description": "پێنج خشتەکی لەسەر غەزەلێکی کوردی", "poem_text": "بریندارم بە شمشێری برۆی شۆخێکی نازدارێ\nچ نازدارێکی غەددارێ خودایا بەردی لێ بارێ\nنەبوو لەم عەسرەدا فریاکەوێ یاری وەفادارێ\n«ئەمان مردم عیلاجێ سا لەڕێی پێغەمبەرا چارێ\nویساڵ یا قەتڵ یا تەسکین لە هەر سێ بۆم بکەن کارێ»\n\n\nلە کوورەی ناری هیجرانا بمێنم هەر وەها تا کەی\nلە دونیادا نەبوو ڕۆژێ بە دڵخۆشی بکەم ئۆخەی\nگڕم تێبەر بووە سینەم ئەناڵێنێ بەوێنەی نەی\n«وەها سووتاوم ئەسڵا تابی فەریادم نەما سادەی\nڕەفێقان نیوەسووتن ئێوە نامەرد عەرزە هاوارێ»\n\n\nدڵا چەندم نەسحەت کردی بەس خۆت تووش و ڕیسوا کە\nئەگەر سەد ساڵ لەسەر یەک چاوەڕوانی بی چ دەرباکە\nببینە چیم بەسەرهاتوە لەدەس ئەم چەرخی ئەفلاکە\n«لەژێر باری غەما وا شانی سەبرم ڕێشە ئێستاکە\nفیراقی یار ل بەر ئاخرشەڕی لێم بۆتە سەربارێ»\n\n\nلە دەوری چەرخی گەردوون و لە دەست ئەعماڵەکەی دوونی\nلە حەسرەت دووری ڕووی لەیلا لەتاوی دەردی مەجنوونی\nبە زنجیری جەفا پێچراوە قابیل نابێ بەربوونی\n«لە کونجی سینە دەنگی ئای و وای دڵ دێ بە مەحزوونی\nوێران بێ نەمدی ساتێ لێی نەیێ ناڵەی بریندارێ»\n\n\nجگەرسۆزێکی وەک تۆ بەم زووانە بۆ هەواڵت دێت\nلە ڕێگەی هاتوچۆدا وا دیارە چاوەڕوانت بێت\nدڵە حاڵی بکە چاکە بزانێ تاکوو شوێن و جێت\n«سەبا یارانی مەجلیس گەر هەواڵی من ئەپرسن لێت\nبڵێ کێشایە مەیخانە دوو چاوی بێچوەعەییارێ»\n\n\nبرادەر وا مەبینە غونچەیی شیعرم بەرەو زەردی\nوەرە دیوانەکەم بینە ئەگەر زانایەکی وردی\nگەلێ شێوەی بە جوانتر دێ لە ئەشعاری ئەبی وەردی\n«دوڕ و یاقووت ئەبارێ لەم کەلامە شیرنەی کوردی\nدرێغا کوا لە دونیادا قەدرزان و خریدارێ»\n\n\nئەمان! مردم عیلاجێ، سا لە ڕێی پێغەمبەرا چارێ\nویسال یا قەتڵ یا تەسکین لە هەر سێ بۆم بکەن کارێ\n\nوەها سووتاوم ئەسڵەن تابی فەریادم نەما سادەی\nڕەفیقان نیوە سووتن، ئێوە نامەرد، عەرزە هاوارێ\n\nلە کونجی سینە دەنگی ئای و ئۆی دڵ دێ بە مەحزوونی\nوێران بێ، نەمدی ساتێ لێی نەیە ناڵەی بریندارێ\n\nئەلای هەرکەس دەچم مەنعم دەکا خۆت بۆچی ڕیسوا کرد؟ \nدرێغ کوا حاڵ زانێ؟ ڕەببی تووشم بێنی بیمارێ\n\nلە ژێر باری خەما وا شانی سەبرم ڕێشە ئێستاکە\nفیراقی یار لەبەر ئاخر شەڕی لێم بوو بە سەربارێ\n\nلە نەزعا پێی دەڵێم قوربان جەفا بەس بێ دەڵێ کافر\nئەمە چیت دیگە؟ تۆ سەگ مەرگی کارم ماگە پێت جارێ\n\nسەبا! یارانی مەجلیس گەر هەواڵی من دەپرسن لێت\nبڵێ کێشاویەتە مەیخانە چاوی بێچووە عەییارێ\n\nدوڕ و یاقوت دەبارێ لەم کەلامە شیرینەی کوردی\nخوا سا کوا لە دنیادا قەدر زانێ، خەریدارێ؟ \n\n«کوردی»"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "تاکوو کەی بێ دڵی من مەیلی بە دیداری تۆ بێ", "poem_description": "", "poem_text": "تاکوو کەی بێ دڵی من مەیلی بە دیداری تۆ بێ\nپایبەندی قەفەس و مورغی گرفتاری تۆ بێ\n\n\nدڵم هەر چەندە لە تۆ غەیری زەرەر خێری نەدی\nدەک ملی بشکێ دیسان گەر لەسەر ئازاری تۆ بێ\n\n\nمنم هامسوحبەتی ئەییامی غەمت لوتفت لەگەڵ غەیر\nکەژ و کێوم وەتەنە گەر ئەمە کرداری تۆ بێ\n\n\nئەی جوانی غەوری غەزەب ئەم غەزەبەت تاکەی بێ\nکەمەرم بەستەیی زنجیری سیەه ماری تۆ بێ\n\n\nخۆشە لام موفتەخیرم گەر دڵی من بێ شەو و ڕۆژ\nباغەوانی چەمەن و غونچەیی گوڵزاری تۆ بێ\n\n\nحەیفە سەد حەیفە دەوای دەرد و غەمی عەشق ئەزانێ\nچۆن نەخۆم غەم عەجەبا گەر ئەمە ئەفکاری تۆ بێ\n\n\nپڕ کە پیاڵە سەنەما زەهرە ئەگەر بینۆشم\nگەر قەدەح پوڕ لە مەی و بادەیی سەرشاری تۆ بێ\n\n\nکەی ڕەوای حەققە کە وا عورفی بێچارە فیدای\nسەرووی باڵای تۆ بێ، نوقتەیی پەڕگاری تۆ بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "حاجی لەلاتان قەدر و قیمەت پارە بێ", "poem_description": "سزای کابرایەکی برسی", "poem_text": "حاجی - - - لەلاتان قەدر و قیمەت پارە بێ\nپێش ئەوەی تێر لێی بخۆی یاخوا جگەرتان پارە بێ\n\n\nتووشی دەردێ بی لە ئەندامت جەراحەت بێتە خوار\nدوازدە ئاشگێڕی لێ دەرچێ وەکوو ئاوبارە بێ\n\n\nمامە حاجی پارە بەرزی کردوە سەرداری ئەوێ\nقەد نەبی سەردار نەسیبی تووشی ئەم سەردارە بێ\n\n\nجەژنی یەکساڵەی بەجێهێنانی بەزمی کاکەیی\nتاکوو ماوە خۆی و ئەهلی تووشی ئەم بازاڕە بێ\n\n\nپاشی فەوتی حەزرەتی حاجی لە قەبر و قیامەتا\nزۆر ئەمەلمە هەمنشینی دێوێکی پەتیارە بێ\n\n\nتێر نەخۆی لەو پارەیە حاجی لە خوا داوا ئەکەم\nدەست و پێت بەسراوی کۆت و گەردنت سێدارە بێ\n\n\nخۆت بە چاوی خۆت ببینی بەم زوانە حاجی گیان\nماڵ و منداڵت نەسیبی شوێنەکەی ئەو خوارە بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دڵ چارەیی چی بێ کە لەناو بەحری ستەم بێ", "poem_description": "", "poem_text": "دڵ چارەیی چی بێ کە لەناو بەحری ستەم بێ\nدووچاری جەفای جەیشی غەم و قەهر و ئەلەم بێ\n\n\nسەد خۆزگە کە عومرم وەکو غەم دوور و درێژ بێ\nیا عومری غەمم هەر وەکوو ئەم عومرە بە کەم بێ\n\n\nدڵداری خۆشە دیارە فەقەت شەرتی تیایە\nدڵ عاشقی ڕوویی سەنەمێ نەک بە سەنەم بێ\n\n\nباوەڕ نەکەی ئەسڵا بە کەسێ موددەتێ عومری\nهەر غایە و ئەفکاری شەو و ڕۆژی بە زەم بێ\n\n\nکوا ئەهلی وەفا غەیری درۆ و بوغز و حەسادەت\nئینسانی بەد ئەفکار و حەسوود ڕەببی بەکەم بێ\n\n\nئیخلاسی بە دڵ بێ نەکوو تەنها بە ڕواڵەت\nئەو نەوعە کەسە موستەحەققی خاکی قەدەم بێ\n\n\nهەر شاعیرێ غایەی زەمی ناحەققە خەیاڵی\nدەستی قەڵەمی دابڕزێ ڕەببی قەڵەم بێ\n\n\nنەتبیستووە مەشهوورە برای خۆم کە سەگی هار\nچل ڕۆژە ئەڵێن عومری ئیتر بۆ چی پەلەم بێ\n\n\nئەم پەنج و دوو ڕۆژەیشت وەرە بگرە سەبووری\nبەڵکی گوڵی گوڵزاری بە گوڵزاری ئیرەم بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دڵی بێچارەکەم شایەد بە غافڵ دەسخەڕۆی تۆ بێ", "poem_description": "", "poem_text": "دڵە بێچارەکەم شایەد بە غافڵ دەسخەڕووی تۆ بێ\nدەری بکەم شەرتە نەیهێڵم لەسەر ئەخلاق و خووی تۆ بێ\n\n\nئەبێ ئەشکی نەدامەت دابڕێژێ چاوی من دائیم\nئەگەر نووری بینایی ئەو بە ئەمر و ئارەزووی تۆ بێ\n\n\nغوڵامی فکری بکری من نەوەی نابێ ڕەسەن بێنێ\nئەگەر ئەو بەرهەمە ڕاستبێ بەری تۆوی نەوەی تۆ بێ\n\n\nکەمەندی پێچراوەی پێم لە پێم نابێتەوە هەرگیز\nئەگەر ئەو بەستراوە بەستەیی زنجیری مووی تۆ بێ\n\n\nلەڕێی خوادا عیبادەت پیشەیی ئەییامی عومری بێ\nجەهەننەم جێگەیێتی ئەو کەسەی چاوی لە دووی تۆ بێ\n\n\nبە بێ جورم و جینایەت کوشتنی عاشق لە کوێ ڕوویدا\nنەبووە، نابێ لە دونیادا مەگەر ئەخلاقی زووی تۆ بێ\n\n\nبەڵێ دیارە کە بەدعەهدی لە زومڕەی نەوجەوانانە\nئەویش بەدعەهدە ئەو جیلەی لە تۆ بێت و لەدووی تۆ بێ\n\n\nچەمەن گەر بیهەوێ تەشبیهی ڕووی تۆ کا موقابیل گوڵ\nخەجاڵەتبارە تا قیامەت ئەبێ مەحجووبی ڕووی تۆ بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دڵێ دائیم خەیاڵی سەرجەمی هەر ڕوویی لەیلا بێ", "poem_description": "", "poem_text": "دڵێ دائیم خەیاڵی سەرجەمی هەر ڕوویی لەیلا بێ\nبە ناچاری وەکوو مەجنوون ئەبێ هەر شێت و شەیدا بێ\n\n\nلەناو ئەهل و قەبیلەی، ئیختیاری دوورپەرێزی کا\nڕەفێقی وەحشیان و وێڵی دەشت و چۆڵ و سەحرا بێ\n\n\nکەسێ ویستی لە ێناوی جوانان سەرفی عومری کا\nلەڕێی عەشقا هەتا ماوە ئەبێ مەهتووک و ڕیسوا بێ\n\n\nهەناسەی سەردی من پشکووتنی غونچەی گوڵی ڕووتە\nبەڵێ دەم کردنەوەی غونچە بەبێ بادی سەبا نابێ\n\n\nجوانم بەسیە مەهجووری خودا هەڵناگرێ تاکەی\nکە ئەشکی چاوی من تەشکیل بکا هەر ساعەتێ زابێ\n\n\nوەکوو من کەس هەیە ئاخۆ دووچاری دەرد و میحنەت بێ\nسەحەر هەستم غەمێکی تر لە بەختم سەرلەنوێ زابێ\n\n\nسەری زوڵفی جەماڵی ڕووی کە داپۆشی بەبێ شوبهە\nوەکو مانگی شەوی چواردە بە شەرتێ نیوە گیرا بێ\n\n\nلە شەرما دانەوێنی سەر بەدائیم دەستەئەژنۆ بێ\nلە ڕووی یارا گوڵی باغی ئیرەم نەختێ حەیای مابێ\n\n\nدیسان پێم خۆشە مەسروورم لە ئەوزاعی زەمان عورفی\nئەگەر ئەو دڵبەرە ئەمڕۆ لەسەر عەهد و وەفا مابێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دەمێکە موبتەلایە دڵ بە حەڵقەی داو و زنجیرێ", "poem_description": "", "poem_text": "دەمێکە موبتەلایە دڵ بە حەڵقەی داو و زنجیرێ\nڕەفێقان هیممەتێ، نامەردە، بۆم کەن ڕا و تەدبیرێ\n\n\nدڵێکم بوو خەبیری هۆش و فیکرم بوو ئەویشم چوو\nشکایەتنامەیەک خێرا بنووسە خامە تەحریرێ\n\n\nدەخیلە خۆی نەخاتە ئاگری ناو خانەیی سینەم\nمەبادا خوانەخواستە ڕوو بدا ئەمجارە تەقدیرێ\n\n\nپەرێشانم بە دەستی لەشکری غەم کوا مەدەدکارێ\nخوا وێرانی کا ئەم شارە تێیدا نەمدی دەسگیرێ\n\n\nحەسادەت بۆتە ئەسبابی دڵازاری بە ناحەق لێم\nخوا وێران بێ ئەم خانەی حەسوودانەم بە تەدمیرێ\n\n\nهەتا کەی تەفرەیی وادەی درۆی ئەمڕۆ و فەردای بم\nغەریق ماوم لەناو گێژاوی بەحری داو و تەزویرێ\n\n\nفیکر ڕۆیی نەما، زائیل بووە هاودەردێ نابینم\nبە دەنگ هاوارمەوە بێ بۆ خوا ئەم فیکرە تەنویرێ\n\n\nئەزانی بۆ چی پێم ڕازی نییە دڵبەر وەهای فەرموو\nلەلایی پەهلوی جوانی ڕاکشێ تیرێ نەوەک پیرێ\n\n\nدڵی خەستەم کە چارەی دەردی نەکرێ لای ئەتیببایێ\nتەجەننون عیللەتە عورفی خێرا بینێرە لای پیرێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "فەڵەک گەر بیدەوێ بۆ موددەتێ مەئموورت کا ڕۆژێ", "poem_description": "", "poem_text": "فەڵەک گەر بیدەوێ بۆ موددەتێ مەئموورت کا ڕۆژێ\nئەبینی زۆری پێ ناچێ لەپڕ مەنفوورت کا ڕۆژێ\n\n\nشەرابی عەیشی دونیا کەی وەفای بۆ کەس بوو تا ئاخر\nئەبینی عاقیبەت ئەی کاکی خۆم مەخموورت کا ڕۆژێ\n\n\nبە سەڕڕافی زەمان کەی ئیعتیمادی پێکراوە قەت\nلە خۆت تۆ بێ خەبەر وەقتی حساب مەغدوورت کا ڕۆژێ\n\n\nبە ناز و خۆشی ڕابوێری لەناو قەوم و گەل و خوێشا\nکە چی هیچ زۆری پێ ناچێ لە یاران دوورت کا ڕۆژێ\n\n\nئەمە دونیایی دوونە کەی وەفای بردۆتە سەر تا سەر\nمەبە مەغروور هەتا ئاخر ئەگەر مەسروورت کا ڕۆژێ\n\n\nلەلای ئەهل و قەبیلەت موددەتێ هەرچەندە شیرین بی\nئەبێ بۆ نیشی عالەم هەروەکوو زەنبوورت کا ڕۆژێ\n\n\nشکم پڕ فیتنە و ئاشووبی دەورانت هەتا کەی بێ\nوەها نامێنێ دەورێ دێ فەڵەک دەستوورت کا ڕۆژێ\n\n\nئەگەر ئەهلی سەلامی ڕێی سەلاحەت بگرە تا مەولا\nوەکوو «خاڵ»ی بەڕەحمەت قەبرەکەی پڕ نوورت کا ڕۆژێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لەلای کێ عەرزی شەکوا کەم چ دانایێ چ زانایێ", "poem_description": "", "poem_text": "لەلای کێ عەرزی شەکوا کەم چ دانایێ چ زانایێ\nلە داخانا لە سینەمدا نەما حەرفێ ئەلیف بایێ\n\n\nچ تەقدیرێکە ڕوویداوە زەمانە وەزعی گۆڕاوە\nچ عەسرێکی وەها شوومە پەشێواوە لە هەر لایێ\n\n\nنەماوە مەرجەعێ ئەوزاعی کەم وەزعم بکا تەدقیق\nدەهۆڵ ئەکوتم بە هەر دوو دەست کە چی دەنگێکی لێ نایێ\n\n\nلە ناڵەی هەور و لافاوە کە ئیمڕۆ ناگەڕێ جووتم\nلە بێ بارانییە وەستاوە ئاشم گرمەیی نایێ\n\n\nئەبێ چەرخیش نەمابێ بۆی لەمەو لا قاعییدە و قانوون\nوەیا تەنها لە حاڵی من فەڵەک هەر چاوی هەڵنایێ\n\n\nبەڵێ لەم عەسرەدا فەرقی نییە بازاڕی زێڕ و زیو\nنەما قەدری قەدرزانێ بە قەدری دانەخورمایێ\n\n\nلە دونیا تێ بگەی یا تێ نەگەی هەردووکی یەک نرخە\nنەما فەرق و فرووقێکی چ کاڵایێ چ باڵایێ\n\n\nهەزارانی لەژێر خاکا ڕزانوە فیتنەیی دەوران\nئەگەر تۆزێ حەیای مابێ بەسە هەر ڕۆژە زاوایێ\n\n\nئەگەر مێژوو تەماشاکەی ئەزانی پێشڕەوت چۆن بوو\nلە کوێ ما شێری شێرئەفکەن لە هیچ لایێ سەدای نایێ\n\n\nبەسە تۆ خوا بەسە شەکوا لەدەس گەردوون بەبێ عەفوا\nکە گەردوون خۆی لە گەردانی غەم و قەهرایە دەرنایێ\n\n\nبکا چارەی منی بێچارە بەڵکە چارە سازم بێ\nنەمێنم با لەژێر دەستی بەڵای ئەعلایی ئەولایێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لەمەو لاوە مەگەر باری قەزا بێ", "poem_description": "", "poem_text": "لەمەو لاوە مەگەر باری قەزا بێ\nدڵی من موبتەلای جەور و جەفا بێ\n\n\nگوناهی چی بوو ئەی شۆخی ستەمکار\nبە دەستی جەورەوە دڵ موبتەلا بێ\n\n\nئەگەر مردم گوناهی من بە ئەستۆت\nحیسابی میحنەتم یوم الجزا بێ\n\n\nدەمێکە خۆم ئەپارێزم لە دڵبەر\nبڵێم چی گەر بەڵایی لابەلا بێ\n\n\nهەتا ماوم لە دونیادا لە حەققم\nئەگەر چاکی نەکا چاکی کەوا بێ\n\n\nکە چووم چوونم نەهاتە تا قیامەت\nمەگەر گەردم بەدەم بادی سەبا بێ\n\n\nلە دونیادا نەبوو کەس لێم بپرسێ\nمەگەر دادم لە دیوانی خودا بێ\n\n\nلە ڕوویی مەرحەمەت ڕۆژێ ئەزانێ\nلە حاڵی من ئەگەر ساحێب وەفا بێ\n\n\nخەیاڵی شەوقی ڕووی مەستی نەکردم\nدەخیلە ساقیا زوو کە شەرابێ\n\n\nشەرابی ئاخری ڕۆژم بنۆشم\nئیتر با دەرد و میحنەت ئینتیها بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "مەکە باوەڕ بەوەی پیشەی هەمیشە چەوت و دوو ڕوو بێ", "poem_description": "", "poem_text": "مەکە باوەڕ بەوەی پیشەی هەمیشە چەوت و دوو ڕوو بێ\nبە زاهیر ئەولیای وەخت و لە باتیندا وەکوو جوو بێ\n\n\nئەجەلمان وا لە مەیدانا وەکوو پەروانە دەورانە\nلە خۆمان بێ خەبەر ناکاو لەگەڵمانا بەرەوڕوو بێ\n\n\nئەجەل وەعدەی کە هات هەرگیز دەقیقەمۆڵەتێ نادا\nلەدەس ئەم زاڵمە ڕزگاری نابێ گەر ئەرەستوو بێ\n\n\nکە کۆچت کرد لە دونیا ا لەژێر خاکی سیا پەنهان\nئەبێ ئەم لاشە جوانەی ئێمە توعمەی مار و مێروو بێ\n\n\nچ خێرێکم لە دونیا دی بە غەیری فیتنە و ئاشووب\nنەتیجە چوونە لەم دونیایە وا چاکە هەتا زوو بێ\n\n\nئەوەی چاکەی لەدەس نایە خراپەی کردووە پیشە\nبەناو هەرچەندە زیندوو بێ بەڵام وای دانێ مردوو بێ\n\n\nبرادەر چاکەیە عەدلە وەفایە هەر ئەمێنێ بۆت\nوەکوو نەوشیروان تاکوو قیامەت ناوی زیندوو بێ\n\n\nلە وەختی مردنا فەرقی نییە سەر تەختە یا خاکە\nلەژێرتا دۆشەکەت قوو بێ وەیا پەڕڕی پەرەستوو بێ\n\n\nبە هاش و هووش و تەزبێحی دوو سەد دانە مەکە باوەڕ\nگرەوبوردە کەسانێکە تەبیعەتبەرز و خۆشڕوو بێ\n\n\nهەموو کەس واجیبە بۆی بۆ سەفەر دواڕۆژی بەرچاو بێ\nبەپێی ئەعمالی موحتاجی بە چەند نانێکی تێشوو بێ\n\n\nجەنازەی داڕزاوی بێتە بەر چاوت چۆن ئەیزانی\nقوماندانێکی ئوردوویێ وەیا جوانێکی دڵجوو بێ\n\n\nبە حاڵی زوعفی عورفی وا مەزانە دوور لە یارانە\nتەنافی ڕشتەیی دینی دوو لەت نابێ ئەگەر موو بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "کەسێ داری نەژادی قیمەتی وەک دوڕڕ و گەوهەر بێ", "poem_description": "", "poem_text": "کەسێ داری نەژادی قیمەتی وەک دوڕڕ و گەوهەر بێ\nنەوەی ئەو گەوهەرەش تێراوی ئاوی حەوزی کەوسەر بێ\n\n\nنەوەک هەر جەژنی ئەمساڵی هەموو ساڵێ بە خۆشی بێ\nلە مەولامە ئیتر مەولا لە مەولای یار و یاوەر بێ\n\n\nکەسێ تەعریفی گوڵ کا گەر بە دڵسۆزی، مەکە شوبهە\nدەماغی گەر لە سایەی ئەو گوڵستانە موعەتتەر بێ\n\n\nبە زەردی تێمەگە زەردی ڕوخی سوورم کە ئەیبینی\nلە ئیکسیری مەزەی تەعریفە وا سەرپۆشی ئەخزەر بێ\n\n\nچ خۆشە داری نێژراوی بەدەس پیری بوخارا بێ\nهەموو ساڵێ بەرێ بگرێ بەری یاقووتی ئەحمەر بێ\n\n\nعەدووی ئەژداد و ئەحفادت لەلای من حەزرەتی  - -\nبە کوێری دەستی لێ هەڵناگرم تاکوو کەڕ و کەر بێ\n\n\nلە تەعریفی گوڵ و ڕێحان هوزارێکی وەکو و عورفی\nعەجەب نابێ کە شێوەی تەبعی تامی شەهد و شەککەر بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەتا کەی گیرەوەی بەحری گوناه بم تۆ خوا بەس بێ", "poem_description": "", "poem_text": "هەتا کەی گیرەوەی بەحری گوناه بم تۆ خوا بەس بێ\nسەگی دەرگاهی خۆتم ئەی ڕەئیسی ئەنبیا بەس بێ\n\n\nبە عاسیم تێمەگە خاکی بەری پێتم بە جان و دڵ\nقەبووڵم کە لەڕێی خوا ئەی موحیببی کبریا بەس بێ\n\n\nیەکەم زانیوە نەم کردۆتە دوو خۆی عالم الغیب ە\nئیتر تۆبەم قەبووڵ کا ساحیبی ئەرز و سەما بەس بێ\n\n\nهەوای ناسازە وریابە بە سورعەت مەیخەرە جونبوش\nهەتا کەشتی نقوم نەبوە لەڕێی خوا ناخودا بەس بێ\n\n\nلە کوورەی دۆزەخی دونیا سوتا جەرگ و هەناوی دڵ\nهەوایی سازگارێ بێنە ئەی بادی سەبا بەس بێ\n\n\nتەنووری خانەیی سینەم هەڵی قرچان ڕەغیفی دڵ\nئەوەندەی زۆر بەگەرمی دامەخە ئەی نانەوا بەس بێ\n\n\nجەنابی حەزرەتی ئاخون تەمەع خستووتیە فاک و فیک\nبەسە بەس بێ شەپۆڕ و شینی دەشتی کەربەلا بەس بێ\n\n\nهەتاکەی ئەی نەزانی زی خەبەر ئیغفالی عالەم کەی\nلەژێر پەردەی عیبادەت دەسبڕین ئەی نا مەلا بەس بێ\n\n\nبە زاهیر زاهیدی زوهد و بە باتیین گورگی مەڕخواردوو\nبەسە دەس هەڵگرە بێ خێر گوناهی ژێر عەبا بەس بێ\n\n\nبەسە ئەم قەومە جاهیلە بە حیلە هەڵفڕیواندن\nخودای عالەم خەبەردارە بەسە ئەی ڕووسیا بەس بێ\n\n\nڕەفێقان وا هەموو ڕۆیین و ئێمە بۆ سەفەر ماوین\nوەرە ڕوو کەینە قاپی خوا ئیتر ئینکاری خوا بەس بێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەر خەیاڵێکم بە سەد جەیشی جەفا پاماڵ ئەبێ", "poem_description": "پێنج خشتەکی لەسەر شیعرێکی ڕەفیق حیلمی", "poem_text": "هەر خەیاڵێکم بە سەد جەیشی جەفا پاماڵ ئەبێ\nگەر ببینم نۆبەتێ دیداری دڵ خۆشحاڵ ئەبێ\nماڵی وێرانم ڕەقیبی باعیسی ئیهمال ئەبێ\n«ماری زوڵفت نۆبەچی دەوری عەقیقی ئاڵ ئەبێ\nتیری موژگان پاسەوانی دەوری چاوی کاڵ ئەبێ»\n\n\nمن کە واڵەی پڕتەوی شەمعی وەکوو پەروانە بم\nبەستەیی زنجیری مووی گێسوویی جانانە بم\nچۆن ئەبێ فارغ لە عەقڵ و فیکری بێ پەروا نەبم\n«من کە سەرمەستی سەفای ئەو نێرگسی مەستانە بم\nئاگاداریم کەی لە داوی زوڵف و دانەی خاڵ ئەبێ»\n\n\nگەر چەمەن حوسنت ببینێ شەق لە سەرو و گوڵ ئەدا\nعەشقت ئاگر وا لە سینەی لالە و سونبول ئەدا\nوەختێ شانەی عەترئامێزت لەسەر کاکۆڵ ئەدا\n«ناز و عیشوەی دڵفریبانت فریوی دڵ ئەدا\nشەککەری گوفتاری تۆ ببیە مەسیحا لاڵ ئەبێ»\n\n\nدڵ وتی وەختێ کە ڕۆژی جەژنی پڕ مەسعوودی دی\nبێ سەبەب قەت عیشوە ناکا سەروی قەددی مووقەدی\nموشکیلە وەسفی جەماڵت بێتە غایەی سەرحەدی\n«دەستی ئەعجازی تەبیعەت چونکە خەتمە مەقسەدی\nدەفتەری حوسنت بە خەتی سەوزی لێو ئیکمال ئەبێ»\n\n\nموددەیە تالیع منی لەم کاری عەشقە ژێر ئەخست\nتا نەبوومە شاهی عوششاقان نەچوومە سەر تەخت\nخەرمەنی ئیقبالەکەی هێنامە ژێر باری بەخت\n«دامەنی توڕڕەی پەرێشانت لەسەر سەفحەی ڕوخت\nعوقدە بۆ حەللی تەلیسمت باعیسی ئەشکال ئەبێ»\n\n\nڕەحمێ بەم مەجنوونە سا ئەی دڵبەری ساحیب جەماڵ\nشادی دڵ کا نەشئەیی عەشقت بە تریاکی ویساڵ\nسووڕەتت هەردەم لە شکڵێ دێتە بەر مەددی خەیاڵ\n«حوسنی تۆ مەستوورە خۆ یەکسەر بە زوڵف و خەت و خاڵ\nموڵکی ئیسلامە بە ئوردوویی فەڕەنگ ئیشغاڵ ئەبێ»\n\n\nخۆ بەتەنیا هەر دڵی من گیرەوەی سەودا نییە\nکەس لە داخی تۆ وەکو ئەم عاشقەت شەیدا نییە\nتورکی من نەقشی جەبینی حیکمەتی یەزدانی نییە\n«خاڵەکەی سەر گۆنەکەت بەم ڕەشییە هێندستانییە\nیاخۆ شەهزادەی عەجەم مایل بە خەرقەی شاڵ ئەبێ»"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەموو شەو سەرلەنوێ بۆم دێ بەڵایێ", "poem_description": "", "poem_text": "هەموو شەو سەرلەنوێ بۆم دێ بەڵایێ\nلە هەر لایێ بەڵایێ لابەلایێ\n\n\nنەبوو ساتێ کە ساکین بێ دڵی من\nقەدەر ئەڕوا لەجێی ئەو دێ قەزایێ\n\n\nهەڵی پێچابوو گۆپکەی داری بەختم\nعەدوی باڕەش ئەگەر دەوری نەدایێ\n\n\nمنەوەر بووبوو کاشانەی دەروونم\nلە بەختم مانگی چواردەم بۆ هەڵایێ\n\n\nنەوەک تەنها منم مەحزوونی دەوران\nلە هەر لایێ ئەبینم موبتەلایێ\n\n\nتەڵاقی سێ بە سێ دەم بووکی دونیا\nعیلاج ناکرێ بە فتوای هیچ مەلایێ\n\n\nلە دونیادا چ خۆشیم دی هەموو شەو\nفەڵەک بۆم داببارێنێ جەفایێ\n\n\nنەجاتم بێ لەدەس جەوری زەمانە\nبە فریادم بگا ساحیب وەفایێ\n\n\nبەڕاستی مەقسەدت ئیخلاسە عورفی\nدەخاڵەت کە بە گۆشەی خانەقایێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "هەموو ڕۆژم لەتاو ئێشی برینێ", "poem_description": "", "poem_text": "هەموو ڕۆژم لەتاو ئێشی برینێ\nلە کونجی سینە دێ ناڵەی حەزینێ\n\n\nئەمە ژینە ئەژیم تێیا لە دونیا\nژیانی چی خوا بیبڕێ چ ژینێ\n\n\nلە لێشاوی زوخاوی سینە ئەڕزێ\nلەژێر سەرما هەموو ئانێ سرینێ\n\n\nبە ئوممێدم هەتا ماوم لە عومرا\nخوا هەر چۆنێ بێ عەبدی بژینێ\n\n\nفەقەت دائیم خەیاڵم ترسی مەرگە\nئەجەل بۆ گیانەکەم کەوتە کەمینێ\n\n\nخوا ئەیزانێ لاشەم چۆن ئەنێژرێ\nچ شوێنێ بێ لە کام خاک و زەمینێ\n\n\nبرادەر عاقیبەت هەر چوونە بۆمان\nخوا هەر خۆی و هەر موڵکی ئەمێنێ\n\n\nنەبەستی پشت بە ڕووخۆشی زەمانە\nئەوەندەی پێ نەچێ ئیمڕۆ و سوبەینێ\n\n\nلەناو خانەی من و تۆ ڕۆژێ ئەیبینێ\nلەپڕ بەرز بێ سەدای گریان و شینێ\n\n\nکە وا بوو تاکوو ماوی ناوێ دەرکە\nکڵاوێکی بە ڕەحمەت بوو لە سەرکە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەی برادەر تێ بگە ئەسبابی شین و زارمە", "poem_description": "", "poem_text": "ئەی برادەر تێ بگە ئەسبابی شین و زارمە\nتەعنەیی ناحەققی ناحەز مووجبی ئازارمە\n\n\nنیمە تەبعی خۆ تێ هەڵسوون و وەکو غەیرم تەمەع\nهەر قەناعەت گۆشەگیری غایە و ئەفکارمە\n\n\nتەبعی عالی ئێمە دائیم فەخری سەربەرزی ئەکا\nعالمانی عیلم و عیرفان پێشڕەوی ئەتوارمە\n\n\nموڕشیدی عیزز و شەرەف بوو دوێنێ شەو هاتە خەوم\nتاکوو ئێستە ڕۆژ و شەو هەر حەسرەتی دیدارمە\n\n\nدەردی بێدەرمان و دەوران و زەمانی بێ ئامان\nپیری کردم وەک مناڵان تازە دارەدارمە\n\n\nنابینم، نەبوە، نییە، کوا مەلجەئێ یا مەرجەعێ\nئەی بۆ کێ بەم عەرزی شەکوای حاڵی لەم هاوارمە\n\n\nدەورە وا چاکە مودارا کەم لەگەڵ چاک و خراپ\nدیارە ئەم کارەیش نوشستی و باعیسی ئەزڕارمە\n\n\nهەر زەمانێ ناوی فەرهاد بێتە زیهن و فکرەوە\nشۆڕشی شیرینی پەروێز مووجبی ئەشعارمە\n\n\nبەسیە عورفی بەس شکایەت کە لە دەس جەوری زەمان\nبگرە زارت هەر بەڵایی زارمە ئازارمە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ئەی یاری عەزیزم مەبە غافڵ لە زەمانە", "poem_description": "", "poem_text": "ئەی یاری عەزیزم مەبە غافڵ لە زەمانە\nمەعلوومە زەمانە گەلێ بێ عەهد و ئەمانە\n\n\nدائیم لە زەمان بێ خەبەر و مەستی غرووری\nلات وایە هەتا ئاخری هەر وایە زەمانە\n\n\nهەر ڕۆژە لە بەزمێکی لەگەڵ جەمعی حەریفان\nپا بەندی خەیاڵی مەی و نەی، چەنگ و چەنانە\n\n\nبا تەختی سلێمانت ببێت و یەدی بەیزا\nمەغروور مەبە چون عاقیبەتی کارت نەمانە\n\n\nمەشغوڵی لەهو و لەعبی و ناکاو لەپڕێکا\nدەستی ئەجەلە بۆت ئەگەڕێ خانە بە خانە\n\n\nنامەردە بە نامەردی زەمانەت نەبێ باوەڕ\nئەعماڵی درۆ لوتفی درۆ نەفعی زیانە\n\n\nگەردوون کە ئەگەر دوون نەبێ ئەعماڵی لەبەرچی\nهەر ڕۆژە لەگەڵ قوڕبەسەرێ بگرێ بەهانە\n\n\nچاوت لە خودا بێ و کەرەمی نەک لە عیبادەت\nبا شێخی تەریقەت بێ وەگەر قوتبی زەمانە\n\n\nگوێ بگرە برام مەیکە بە گاڵتە و گەپی منداڵ\nپیرانەیە پەندم بە پڕوپووچی مەزانە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "برادەر ڕوو لە درگاهی خودا کە", "poem_description": "", "poem_text": "برادەر ڕوو لە درگاهی خودا کە\nخوداوەندێ کە وا تەنها و تاکە\n\n\nنەکەی تۆوی خراپە دانەچێنی\nبرام بەزری خراپ ناهێنێ چاکە\n\n\nخراپە هیچی لێ نایەتە بەرهەم\nبکە چاکە برادەر چاکە چاکە\n\n\nنەتیجە و عاقیبەت هەر چوونە بۆمان\nلەجێی کەیف و سەما ڕوو لە سەما کە\n\n\nزەمانە زۆری وەک تۆی خست و کوشتی\nنەبەستی پشت بە پشت ئەم کۆنەلاکە\n\n\nهەزارانی وەکوو تۆی خستە ژێر خاک\nلەدەس ئەم پیرە تا ئەتوانی ڕاکە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "برووسکەی هەوری هیجران سووتانی خانەیی سینە", "poem_description": "", "poem_text": "برووسکەی هەوری هیجران سووتانی خانەیی سینە\nکڵوکۆی دامرا سەر تا بە خواری تاکوو بنچینە\n\n\nلە مەیدانی جەماڵا ئەسپی تازی تاو بدا دڵبەر\nلە کوێ تۆ تۆزی پێی ئەبڕی بە سواری ئەسپەدارینە\n\n\nکە ڕۆژی ڕووی لەگەڵ ڕۆژی سەمادا وەختێ جووت بگرن\nئەکەونە شوبهە عالەم ئاخۆ کامیان ڕۆژی پێشینە\n\n\nمەبادا خوا نەخواستە بەر دۆعایی دەردەدارێ بێ\nجوانم خۆت بپارێزە لە ئاه و ناڵەیی سینە\n\n\nئەگەر ساتێ خیلافی تەبعی ئێوەی کرد دڵم دەرحاڵ\nبە دەستی خۆت لەناو سینە دەری بێنە بیسووتێنە\n\n\nدەمێکە عاقرە ئەم پیری غەددارەی لە خوا عاسی\nبەبێ میهر و نیکاح ئەم قەحبەیە هەر شەو لە زایینە\n\n\nنەسیحەت بگرە گوێ جانا هەتا پێت ئەکرێ ڕای بگرە\nنەکەی هەرگیز دڵی بێچارەی ئەم پیرە مەڕەنجێنە\n\n\nلە ڕێی خوادا دڵی گرتووم لە بەندی پەنجەکەت بەردە\nوەرە خێری بەسە ئەم پیری فەوتاوە مەفەوتێنە\n\n\nهەتا یاری سەفەرکەردە سەڵامەت دێتەوە لامان\nبەخوا عورفی لەسەر قەبرم مەلا مەشغووڵی تەڵقینە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "جەوانم دیارە قووەی بازوان و هێزی نەیرووتە", "poem_description": "", "poem_text": "جەوانم دیارە قووەی بازوان و هێزی نەیرووتە\nدەس و پێم پێچراوی تاقەتاڵێکی سەری مووتە\n\n\nجەماڵی ڕووت و باڵای شۆخی تۆ ئەم نرخە هەڵئەگرێ\nهەموو موڵکی سلێمانی فیدای خاڵێکی هێندووتە\n\n\nلەگەڵ تۆ کاڵەمستێنە هەموو جۆرێکی دۆڕانە\nگرەوبوردەی بڵێم چی من ئەگەر تاقە وە گەر جووتە\n\n\nهەتا کەی دوورپەرێزی ئەم خووە بەسیە لە سەر دەرکە\nبفەرموو یەک نەزەر وا بزانە خێری قەبری مردووتە\n\n\nکە تۆی دی خۆی لە خۆیا داپڵۆزی خویشی ڕانەگرێ\nبەمە عاشقکوژیت مەعلووم بووە پیشەی هەرە زووتە\n\n\nلە بەندیخانەیی عەشقا وەها کێشاویە چوار مێخەم\nبەڵێ زنجیری پێم سەد و هەشتا و دوو فووتە\n\n\nکە دیم شمشێری سەرچاوت بەجارێ بۆم وەها دەرکەوت\nهیلالی یەک شەوە شێوەی لە شێوەی قەوسی ئەبرووتە\n\n\nمەهێڵە ژیلەمۆ ژێر کا، مەبادا ئاخری سەر کا\nبکە تۆبە ڕجایە لەو گوناهانەی کە کردووتە\n\n\nبە ناری عەشقەوە سووتا نەماوە چارەیی عاشق\nتیاچوو قو بەسەر چ بکا ئەگەر ڕووتە وەگەر قووتە\n\n\nحۆ من خۆم کوشت لەپێناوی ئیتر چی بێ لە پێ کەوتم\nلە بەختی شووممە دیارە وە ئیللا بۆ چی لالووتە\n\n\nمەبادا گێڕەوەی ئاه و هەناسەی دەردەدارێ بێ\nبەسە عاجز مەکە تۆ خوا ئیتر ئەم پیرە پەڕپووتە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "حەقمە دائیم گەر بناڵم من بە ئاه و دەردەوە", "poem_description": "", "poem_text": "حەقمە دائیم گەر بناڵم من بە ئاه و دەردەوە\nدابڕێژم ئەشکی حەسرەت بەم هەناسەی سەردەوە\n\n\nشەرتە شەرتی پیاوی مەردان گەر خودا یاریم بدا\nتاکوو ماوم نەچمە کۆڕی مەجلیسی نامەردەوە\n\n\nشەرتی ئینسان ئیعتیقادی دین و ئایینە بە حەق\nدینپەرەستی نەک بە تەنها قەولە بەڵکوو کردەوە\n\n\nیاخۆ بەختی شووممە ئەستێرەیی بەختم کزە\nیا غەڵەت نووسرا بە دەستی چەرخەکەی چەپگەردەوە\n\n\nساحەبی دین و وەفا ڕووسووری لای قاپیی خودا\nئافەرین بۆ ئەو کەسانەی گۆی هونەریان بردەوە\n\n\nکاکی خۆم مەعلوومە خوا ڕاستە و بەڕاستی هەر بووە\nبۆچ قسەی ڕاستی بمێنێ هەر لە ژێری پەردەوە\n\n\nزۆری وامان دی بەناوی خزمەتی خیر العمل\nزۆر کەسیان ناحەق لە دینی ئەحمەدی لابردەوە\n\n\nڕۆژی خۆی دێ هەر دوو لا ڕوو کەینە دیوانی جەزا\nمن بە ڕووسووری جەنابی ئەو بە ڕەنگی زەردەوە\n\n\nعورفی مەعلوومە لەلای خوا شاعیرێکی عارفی\nحەشری تۆ بکرێ لەگەڵ تەلحە و زوبەیر و سەعدەوە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "خودا چۆنی ئەسیر کردم بەدەس ئەو یارە دڵ بەردە", "poem_description": "", "poem_text": "خودا چۆنی ئەسیر کردم بەدەس ئەو یارە دڵ بەردە\nهەتاکوو تیا نەچووی خێرا کە لەم دڵ بەردە دەس بەردە\n\n\nبڵێسەی ئاگری عەشقم سووتانی خانەیی سینە\nچی تیا ماوە؟ ئەوەی ماوە هەموو تۆز و تەپ و گەردە\n\n\nدل از یار جفا کردە بسوخت پارە شد یکبار\nچە ماندە در میان سینە غیر ازین سیە چردە\n\n\nجفادن بشقە یارن پر مغاس گورگور مدم بر کون\nحیاتمدە نە خیر گوردم بنی چی بو قجر اولدردە\n\n\nئەترسم ئاخری عومرم ڕەفێقی چۆڵ و سەحرا بم\nبمێنم هەر وەکو مەجنوون بە وەحشەت لەو کەژ و هەردە\n\n\nعجب دیدی شنیدی مدتی عمرت در این عالم\nکدام عاشق ز معشوقە سلامت جان بدر بردە\n\n\nخیال ایندم کە یاران بو زینتی تعریف ایدم برگون\nگورن یختم کچ اولدی عاقبت توردی قلم بوردە\n\n\nعەزیزان ئینتیزار تاکەی سووتانی خانەیی سەبرم\nغەم و هیجران نەتیجە ئەمکوژێ وەڵڵاهی بەم دەردە\n\n\nنمانده تاب دوری سوختم از آتش هجران\nخدایا زود آید پیش ما یار سفر کرده\n\n\nدیر لر بار حورر عاشقترن احوالن دائم\nهانی کیمدر بکا کوستر گورم ان ایجون نرده\n\n\nئەترسم مانگ وەکو من تووشی داوی زاڵمێ بووبێ\nلە داخ و حەسرەتا مابێ کە وا ڕۆخسارەکەی زەردە\n\n\nدەخیل یاران وەسییەت بێ بنووسن خاتیرە لاتان\nلە دوای مردن لەسەر قەبرم بنووسن ئەم دوو سێ فەردە\n\n\nشەهیدی عەشق و کوژراوی دەسی یارێکی بێ ڕەحمم\nحەواڵەی تێغی مەولا بێ منی وا خستە ئەم دەردە\n\n\nڕجامان وایە دایپۆشن جەنازەی عورفی بێچارە\nلەژێر ئاڵای عێراقیدا ڕەش و سەوز و سپی و زەردە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "خۆزگە ئەمزانی دڵی من بۆ چی وا حەیرانتە", "poem_description": "", "poem_text": "خۆزگە ئەمزانی دڵی من بۆ چی وا حەیرانتە\nهەر وەکوو پەروانە دەوری شەمعی ڕووی جانانتە\n\n\nدڵ بە دڵ بۆ ڕابەرت ئیختیاری پێ نەما\nدائیمەن فەرمانبەری فەرمانبەری فەرمانتە\n\n\nفکری وا بوو بۆ ڕەقیب دەستی لە ئێمە هەڵگرێ\nئەی دەخیلت بم نەکەی دەستی من و دامانتە\n\n\nمەزرەعەی دڵ دەردی بێ ئاوی ئەکێشێ بۆ خوا\nدەستوبردێ چاوەڕوانی قەترەیە بارانتە\n\n\nدوا ئەوەی سینەم برینی کۆن سەری هەڵدایەوە\nتێگەییشتم زەخمی نووکی تیرەکەی موژگانتە\n\n\nهاژەیی فرمێسکی دوو چاوم بەکرەجۆی گرتۆتە بەر\nغەیر لە دووری تۆیە بۆیە وا بەکوڵ گریانتە\n\n\nجەژنی قوربانە بەقوربان نۆبەتی قوربانییە\nبۆ تۆ قوربانی بەقوربان گیانی من قوربانتە\n\n\nتۆ لە کوێ ڕیزەسواری نەوجەوانانت لە کوێ؟ \nتازە بەم عومرە نیازی عەرزەیی مەیدانتە! \n\n\nبەم هەموو دەرد و غەمە کەوتوویتە حاڵی هەمهەمە\nتازە بێچارە نیازی بەزمی مەیخۆرانتە؟ \n\n\nدڵ لە دووریت شەو ئەسووتێ وەک فەنەر تاکو سەحەر\nغەیر لە هیجرت شەوچراغی مەجلیسی دیوانتە\n\n\nتافی جوانی چوو نەما کەوتوویتە حاڵی غەڕغەڕە\nوا ئەزانم ئینتیزاری قەبرەکەی سەیوانتە\n\n\nگردی سەیوان حورمەتی میوانەکانت ڕاگرە\nپەنج و دوو ڕۆژێکی تر وا عارفیش میوانتە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "خۆزگە سەد خۆزگەم بەوەی مەیلی بە دڵداری نییە", "poem_description": "", "poem_text": "خۆزگە سەد خۆزگەم بەوەی مەیلی بە دڵداری نییە\nئەو کەسەی یاری نەبێ مەعلوومە ئازاری نییە\n\n\nمن لەژێر باری غەما عەینی کەمانە قامەتم\nخوا پێداوی وایش هەیە ڕووقائیمە باری نییە\n\n\nخۆ بە شمشێری برۆ و موژگانی دیدە کوشتمی\nهێندە بێ شەرمە وەفاکەی پار و پێراری نییە\n\n\nچاو تەمای بینی نەماوە بێ تەماشای ڕوویی ئەو\nغەیری تەسلیمی قەزا بێچارەیە چاری نییە\n\n\nقەولی زۆری داوە پێمان هیچی نەیهێناوە جێ\nوادە تێپەڕ بوو لە دوو ساڵ نیمەکرداری نییە\n\n\nباغی جوانان پڕ لە سەرو و عەرعەر و عوود و چنار\nحەیفە ئەم باغە جوانە داری بەرداری نییە\n\n\nحمدلله موددەتێکی زۆرە ڕەنجوورە ڕەقیب\nهێندە گیانسەختە چ فایدە دەردەکەی کاری نییە\n\n\nئەم خەیاڵاتە هەموو هیچە ئەگەر ڕاستت ئەوێ\nڕێگەیی چاتر لە قاپیی حەزرەتی باری نییە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دڵم سووتا لە عەشقی ئەو کەوا زەردەی کەمەر چینە", "poem_description": "", "poem_text": "دڵم سووتا لە عەشقی ئەو کەوا زەردەی کەمەر چینە\nسەری زوڵفی هەتا بەر پێ لەسەر یەک چین لەسەر چینە\n\n\nسوتاوە خانەیی سەبرم کڵوکۆی دامرا سینە\nبەسە تاقەت نەما تۆ بی خوا ڕووت هێندە مەنوێنە\n\n\nدڵم گوم بوو بەدوویا زۆر گەڕام و تازە حاڵی بووم\nلەناو گێژاوی بەحری عەشقی خۆتا بوو مەیخنکێنە\n\n\nهەزار ئاڵای شیعاری ماه و خۆر هەڵکا موسوڵمانم\nڕەفێقی هەم نەفەس، بڕوا نەکەی! وەڵڵاهی بێ دینە\n\n\nئەڵێن وا یار بەدەستی خۆی ئەبەخشێ شەربەتی ئاشتی\nئەگەر زەهریشی بێ ئەیخۆم لە دەست ئەو یارە شیرینە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دیسان برینی کۆنی جگەرمە کولایەوە", "poem_description": "", "poem_text": "دیسان برینی کۆنی جگەرمە کولایەوە\nئەی چەرخی دوون لە سایەتەوە کێ حەسایەوە؟ \n\n\nحاڵی نەبووم لە پێشەوە وامزانی بووکە وا\nغونچەی فەرەح لە باغی ئەمەل بۆم گەشایەوە\n\n\nهەر شەو سەحەر کە لە خەو هەڵئەسم کە چی\nدیسان غەمێکی تر لە فەڵەک تازە زایەوە\n\n\nزستانی بەفر و سۆڵە ئەوا هاتە پێشەوە\nهاوین بەسەر چوو بەرگی فەقیر وا دڕایەوە\n\n\nپارەی جگەر خراوەتە ناو بۆتەیی غەما\nقاڵ بوو تەواوی لا نەبرا تا توایەوە\n\n\nنەمزانی بوو بە بەریەوە ژینم ئیتر نەما\nبۆیە چراغی شادی بەجارێ کوژایەوە\n\n\nوامزانی غەم بەسەرچوو نەما نەگبەتی کە چی\nدەرگاهی شادمانی لە پڕ داخرایەوە\n\n\nتفڵە دڵم بیلاوێنە ئەی دایکی نیشتمان\nبا نەگری ڕایژەنە بە سەدای لایە لایەوە\n\n\nجێی خۆیەتی جەماعەتێ حازر ئەگەر بکەن\nتەعریفی شیعری عورفی بە شێخ و مەلایەوە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "دەورە وای هێناوە ئیمڕۆ شەمعی دیوان پارەیە", "poem_description": "", "poem_text": "دەورە وای هێناوە ئیمڕۆ شەمعی دیوان پارەیە\nنەشئەبەخشی خاتری بەزمی حەریفان پارەیە\n\n\nپارەیە دەرد و نەخۆشی نایەڵێ غەم لا ئەبا\nبۆ دەوای دەردی دەروونی دەردەداران پارەیە\n\n\nشێر بە گوێ بگرە وەیا خود جەوهەرت لێ بێتە خوار\nنایەتە بەرچاو برادەر شاهی مەردان پارەیە\n\n\nگەر بزانێ یا نەزانێ هەردوو یەکسانە لە لای\nئەهلی ئەم دەورە و زەمانە حورمەت و شان پارەیە\n\n\nحورمەتت نابێ بە قەد پووشێ ئەگەر پارەت نەبێ\nپارەیە عیزز و بڵندی سەدری دیوان پارەیە\n\n\nپارەدارە کاکی خۆم باڵانشینی مەجلیسە\nشەوچراغی مەجلیس و بەدری درەخشان پارەیە\n\n\nدینی چی ئیمانی چی دینارە سەربەرزت ئەکات\nحافزی جەمعی شەریفی دین و ئیمان پارەیە\n\n\nپارە یاخۆ مەنسەبت بێ با کە خۆت هیچیش نەبی\nپێشڕەوی سەد ئەهلی عەقڵی فەرموو قوربان پارەیە\n\n\nڕاستە خوا ڕاستی ئەوێ پەردەی نهێنی لابەرە\nبێینە سەر ڕێی حەق ڕەواجی حوکمی شاهان پارەیە\n\n\nنەوەک وەکوو من موفلیس ئەبێ لە دونیا و ئاخرەت\nجنة الماوىت ئەوێ دیسان بە قورئان پارەیە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ساحیبا ڕێکەوتە بۆ بەندە هەلێکی نادرە", "poem_description": "بۆ مامۆستا شێخ محەممەدی خاڵ", "poem_text": "ساحیبا، ڕێکەوتە بۆ بەندە هەلێکی نادرە\nئەم دوو سێ نەزمەم لەلاتان گەر بمێنێ خاترە\n\n\nهەمنوشینی ئەهلی عیرفان، مەعریفەت پەیدا ئەکا\nشەمسی ڕوویان بۆ گرۆهی ئەهلی ویجدان زاکرە\n\n\nشەمعی جەمعی ئەهلی عیلم و ناسیحی خیر البشر\nمەدحی چی کەی نەقشی نەققاشی ئەزەل بۆی زاهیرە\n\n\nچی بەیان کەم من بەیان خۆی پێشڕەوی ڕووناکییە\nعالمی حەقبێژە دیارە پشتی دونیا و ئاخیرە\n\n\nحەق ئەبێژم شەرتە تا ماوم لە حەق هیچ لا نەدەم\nنەفی بکرێم گەر بە سواری باخیرە بۆ قاهیرە\n\n\nحمدلله وا نەمامی باغی پیرم پێگەیی\nشاهسواری موڵکی عەقڵ و هەم لە عیلما ماهیرە\n\n\nمەدحی ئێمە یا هیجای ناحەز چ تەئسیری هەیە\nگەوهەری جوودی لە دەریایی وجوودا زاهیرە\n\n\nتەرجومەی حاڵی زەهاوی مووجبی فەخر و زەمە\nلوتفت فەرموو تا ئەبەد بەندە لە لوتفت شاکرە\n\n\nخەتمە ئیتر ئەی نەژادی پیری ئەو «خاڵ»ەی کە وا\nمورغی ڕۆحی وا لە گوڵزاری ئیرەمدا تائیرە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "سەبا هەستە درەنگە نامەیەک لەم پیری غەمبارە", "poem_description": "", "poem_text": "سەبا هەستە درەنگە نامەیەک لەم پیری غەمبارە\nبڕۆ تەقدیم بکە بۆ خزمەتی ئەو شۆخی نازدارە\n\n\nدەخیلت بم سەبا عەرزی بکە ئەوزاعی ئەم پیرە\nلە جیاتی عومری چی ماوە زەلیل و زار و بێزارە\n\n\nفیراق کارێکی کرد یارا شەو و ڕۆژی لە گریانا\nبەلێشاو دێتە خوار فرمێسک لە چاوی عەینی ئاوبارە\n\n\nنەکا بەدعەهدی و سستی بەسە لەم ئاخری عومرە\nدەس هەڵناگرم هەتا ماوم ئەگەر بمدەن لە سێدارە\n\n\nلە جێی لوتف و خۆشی شایەد دەستی کێشایە ناو جەرگم\nبە فریامان کەون ئەمجا دەخیلە خەڵقە هاوارە\n\n\nجەفای بۆ ئێمەیە مەیلی سەفای بۆ خاتری غەیرە\nتەماشاکەن موسوڵمانان موسوڵمانێکی غەددارە\n\n\nسووتام، برژام بە ئیمدادم بگەن یارانی کەم فرسەت\nلەڕێی خوادا موسوڵمانینە ئەم دەردەم بکەن چارە\n\n\nعەبەس عومرم بە زایع چوو لەڕێی لەیلێکی بێ ڕەحما\nنەتیجەی هەروەکوو مەجنوون جێگام سەحرا و کۆسارە\n\n\nلە شینی شۆخی شیرینا کە دەرچوو گیانی شیرینم\nڕەقیبی بە سیفەت وەک خەسرەوی پەروێز چ دەربارە\n\n\nڕجا، نامە، دەخاڵەت، هەر سێ تەئسیری نەکرد عورفی\nعیلاجی ناکرێ ئەم زاڵمە لەم کارە ئینکارە\n\n\nبنێژی لاشەکەم ئەمجا لە کێوی بێستوونی بێکەس\nهەتا قیامەت حیکایەت لایقی تەسجیل و گۆڤارە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "سەد لە سەد بەحسی شەوی هیجران بکەم هێشتا کەمە", "poem_description": "", "poem_text": "سەد لە سەد بەحسی شەوی هیجران بکەم هێشتا کەمە\nچی بڵێم بەخوا سەراپا گشتی هەر دەرد و غەمە\n\n\nڕۆژ هەتا ئێوارە، ئێوارە تا وەختی سەحەر\nبیست و چوار ساعەت لە خانەی سینە شین و ماتەمە\n\n\nئاه بزانی بۆ چی دڵ ئەخولێتەوە بێ هۆش و ڕا\nپێچراوی پێچی پێچ و پێچی پەچە و پەرچەمە\n\n\nحەڵقە حەڵقە ماری زوڵفانی کە ئاڵایە ملم\nعەینی ڕاکێشانی کامۆس و کەمەندی ڕۆستەمە\n\n\nبۆ چی مەنعی من ئەکەی یا شێخ گوناهە کۆڕی عەشق\nئەم گوناهە پێش هەموو عالەم لە ئەستۆی ئادەمە\n\n\nگەر لە نەزعا چاوەکەم چاوی بە چاوانی کەوێ\nڕەنگە زیندوو ببمەوە باوەڕ بفەرموون ئەو دەمە\n\n\nسککەی ڕووی دڵبەرە خولیایی خستۆتە سەرم\nخەڵقی لای وایە کە عورفی شێتی پارە و دەرهەمە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لە گشت لایێکی دونیادا هەرایە", "poem_description": "", "poem_text": "لە گشت لایێکی دونیادا هەرایە\nبە وێنەی شینی دەشتی کەربەلایە\n\n\nئەوەی ئیمڕۆ لە مەیدانا گوڕەی دێ\nبە بەرزی تێمەگە چاکی کەوایە\n\n\nهەزاران ئەهلی سەرکردە و بە غیرەت\nبە دەنگی ئەهلی چەپڵە موبتەلایە\n\n\nلە هەر شوێنێ ئەبینی شێرێ مەغدوور\nلە لانە مرد و مامەڕێوی شایە\n\n\nوەرە بڕوانە کاری چەرخی گەردوون\nلە هیچ بارا نەبوو هاتۆتە کایە\n\n\nنەما مایە لەلای هیچ مایەدارێ\nکە چی دوو دەس بەتاڵە، هاتە مایە\n\n\nبە هیچ نەوعێ قسەت ناچێتە توربە\nبە دەستێ چەپڵە لێدەی دەنگی نایە\n\n\nنەما قەدری قەدرزانێ لە ئارا\nئەگەر زانایە گەر شێخ و مەلایە\n\n\nلە نوێژ و ڕۆژووا سەد بارک اللە\nئەدایان بردە سەر نۆبەی قەزایە\n\n\nوەفا دەرهەق وەفاداران سەوابە\nلە حەق سپڵە وەفا عەینی خەتایە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "لە یارانی سەلاحا بەختی بێچارەم بەجێ ماوە", "poem_description": "شیوەن بۆ حاجی شێخ ئەمینی خاڵ", "poem_text": "لە یارانی سەلاحا بەختی بێچارەم بەجێ ماوە\nلەقی نەگبەت لەسەر پۆپەی درەختی عومری پێچاوە\n\n\nبەیازی ڕووم بە زەردی ئاخری عومرم تەبەددول بوو\nگوناهم ماری بێ ئامان لەسەر شان و مل ئاڵاوە\n\n\nتەمای باغی ئەمەل بووم ئاخری ڕەحمەت بەزەحمەت بوو\nئەبێ هەوڵی مەقامێ دەم تەمەننای ڕەحمەتم ماوە\n\n\nمەقامی پایەیی قەدری بگاتە مەرتەبەی ئەعلا\nشەو و ڕۆژی بە ئەفواجی مەلایک دەوری گیراوە\n\n\nنەزەرگاهی ئیلاهی خانەقاهی حەزرەتی پیرم\nزیارەتگاهی عامە هەر وەکوو کەعبە لە هەر لاوە\n\n\nبە نووری حەزرەتی باری دەر و ژووری منەووەر بوو\nلەسەر سەفحەی دیواری سووڕەیی والتوبه نووسراوە\n\n\nئەمین بە قەبری پڕ نووری بەهەشتی حەزرەتی پیرم\nئەمین حەزرەتی باری بە سەرما باڵی کێشاوە\n\n\nجەبینی پڕ لە نووری بۆ ضیاء یوم الجزا فەرزە\nزوو ئەم خێرخواهییە ڕۆژی ئەزەل لەو نووری خولقاوە\n\n\nعەزیزم ئارەزووی عەفوی گوناهانت دەوێ زوو کە\nهەتا فرسەت لەدەس نەچووە هەتا شەمسی فەڵەک ماوە\n\n\nگوناهبارا مەقامی عەفوە هەڵسە ڕای و تەدبیرێ\nهەتا عومرت لە دونیا پەنج و دوو ڕۆژێ بەقای ماوە\n\n\nزیارەتگاهی عەفوی عامە بەو شەرتە ئەدەب شەرتە\nلەسەر سینە بەرەوڕوو بە لەسەر ئەژنۆ بەرەودواوە\n\n\nبۆ ڕێگەوبانی عەفوت لازمە ڕۆحیشت بسپێری\nئەگەر ڕۆحت لەناو جیسما لە حاڵی غیرەتا ماوە\n\n\nدڵێکی پاک و خاوێن ئیلتیجا بەرنە ئەبەر پیرێ\nلە پیرانی قەدیمی باو و باپیری ئەسەر ماوە\n\n\nبەسە هەڵسە وەرە ناو کایە نۆبەی تۆبەیە عورفی\nنییە باکم مەقامی حەزرەتی پیرم لەبەر چاوە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "مەیاڵۆزێنە زوڵفت مەیخەرە بەر دانەیی شانە", "poem_description": "", "poem_text": "مەیاڵۆزێنە زوڵفت مەیخەرە بەر دانەیی شانە\nبە شکڵی ئێستەکەی جوانە کە وا پەخشانی سەر شانە\n\n\nبە ڕەنگی زاهیرم باوەڕ مەفەرموو شاد و خەندانم\nتەماشای خانەیی سینەم بکە ئێرانە وێرانە\n\n\nمەیێڵە ناحەزانت چاو ببڕنە باغچەیی سینەت\nمەبادا دەس بهاوێژن بۆ ناو ئەو باغ و بێستانە\n\n\nلە کۆڕی عەشقبازانا چراغی ڕووت ببینێ دڵ\nبە ناچاری لە دەوریا هەر وەکو پەروانە سووڕانە\n\n\nکە خورشیدی ڕوخت بینم سەباحی مەحشەرم هەڵدێ\nکە زوڵفت دایبپۆشێ تەنگی بانگی نوێژی شێوانە\n\n\nدڵم زێڕێکە بێ هەمتا لەناو بۆتەی غەما سووتا\nلە گەرمی ئاگری ڕووتا لەتاوانە لە تاوانە\n\n\nعەمارەتگاهی دڵداران بوو سینەم ئێستە بیبینە\nبەجارێ دار و پەردووی داڕووخا ئەم خانە وێرانە\n\n\nهەتا کەی کەم سەبووری، ئەی سەبووری تووت هەڵگیرێ\nشەو و ڕۆژم بناڵێنم بەدەم ئەم دەردی هیجرانە\n\n\nبرینی دەردی دڵ عورفی تەداوی ناکرێ ئیللا\nتەبیبی ڕووی مەگەر بیکا عیلاجی ئەم برینانە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "وەهام زانی لە پێشا عاشقی کارێکی ئاسانە", "poem_description": "", "poem_text": "وەهام زانی لە پێشا عاشقی کارێکی ئاسانە\nچ ئاسانێ ملم بشکێ چوزانم قاتیلی جانە\n\n\nدڵۆپەی ئاوی چاوم ئاخری نەهرێکی تەشکیل کرد\nبەڵێ موحتاجی سەددی خانە، ئەم لافاوی سیروانە\n\n\nنەوەک تەنها منی بێچارە بەرگەی سیحری ئەو نەگرێ\nکەفی مووسا لە سیحری ساحیری ئەودا پەرێشانە\n\n\nسەبەب فیتنەی زوڵێخا بوو بەڵا بۆ حەزرەتی یووسف\nکە ئەم پێغەمبەرە حەوت ساڵ ئەسیری بەندی زیندانە\n\n\nکە شەو دایێ چ سەودایێ لە خانەی کاسەیی سەرمە\nسەحەر دێ غولغولی ئاشووبی شەومە شینی شێوانە\n\n\nکە چاوم کەوت بە خاڵی ڕووی سەری سینەی تەحەییور مام\nکە بەم بێ وەختییە دز چی ئەکا لەم باغ و بێستانە\n\n\nئەزانم نازە ڕووپۆشیت، کە تەشبیهی بکەین ئەمڕۆ\nبە مانگی هەشت و چوار و دوو لە ژێر هەورایە پەنهانە\n\n\nتەسادوف چوومە دیوانی دڵارامێ بە میوانی\nچ خۆشحاڵم کە بۆم دەرکەوت شکور کەیبانوو کابانە\n\n\nبحمد الله کە قانع بوو زمانی حاڵی خۆی فەرمووی\nمەواچە پێم گەرەکتە ڵێم کە وادەی وەسڵی ماچانە\n\n\nلە وەختی مەستیا نازم بەسەر چەرخا ئەنازێنێ\nدەماغم بەرزە بەم تەرزە هەتا ئەیوانی کەیوانە\n\n\nزەمانە وای هێنا عورفی دامانگیری عالەم بێ\nئەمیش دووبارە فیتنەی دڵبەرە داماوی دامانە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "چ ڕوویداوە لە من فکرم هەمیشە مات و خامۆشە", "poem_description": "", "poem_text": "چ ڕوویداوە لە من فکرم هەمیشە مات و خامۆشە\nئەبێ تەشویشێ ڕووی دابێ کە وا ئەم هۆشە بێهۆشە\n\n\nئەڵێن سەبرە بەری شیرینە هەرچەند پێشڕەوی تاڵە\nئەگەر ڕاستە بۆ ئەم سەبرە دڵا خێرا کە تێکۆشە\n\n\nسوراحی پڕ لە خوێناوی جگەرمی کردووە ئەمجا\nکە چی پێشم ئەڵێ یا شێخ شەرابی وەسڵە بینۆشە\n\n\nئەگەر جەننەت بە مننەت بێ تەمەننای قەد نەکەم شەرتە\nجەهەننەم گەر بە شمشێر دەسکەوێ وەڵڵاهی پێم خۆشە\n\n\nئەگەر ڕووی من بە زەردی نەقشی کێشابێ بەهای زۆرە\nوەکوو سووری گوڵی ڕووت بێ ئەوا زێڕێکی مەغشووشە\n\n\nوەکو پەروانەیی دەوری چراغی ڕووتە بێچارە\nئەمین بە باوەفایە دڵ نەکەی هەرزانی مەفرۆشە\n\n\nئەیا سۆفی گوناهی من ئەگەر هەر عەشقبازی بێ\nخودای عالەم و ئادەم گونەه بەخشا و سڕپۆشە\n\n\nدڵی بردم بە ڕووخۆشی وەهام زانی بەخت بەرزە\nکە چی هیچ پێم نەزانی بوو کە وا یارێکی زۆر تووشە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "ڕجایە ئەم دوو سێ شیعرەم بە دڵ زۆر باش تەماشا کە", "poem_description": "", "poem_text": "ڕجایە ئەم دوو سێ شیعرەم بە دڵ زۆر باش تەماشا کە\nئەگەر مەقبووڵی تەبعت بێ بە جان و دیدە سەودا کە\n\n\nخەیاڵی ئاخری ڕۆژت نەبێ هەرگیز بەشەر نابێ\nئەڕۆی ئەمڕۆ بەسەر خاکا سبەی سەرپۆشەکەت خاکە\n\n\nمەبە غافڵ لە وەختی مردنا بۆ پێشڕەوی جوابت\nدرەنگە تا وەخت ماوە خێرا تەڵقینت ئیملا کە\n\n\nئەمە دونیایی دوونە عاقیبەت بۆ ئێمە هەر چوونە\nلە حاڵی مردنا فەرقی نییە شا بێ ئەگەر شاکە\n\n\nبرام بەزری خراپە هەر پەشیمانی بە بەر دێنێ\nبکە چاکە هەتا ئەتوانی کاکە چاکە هەر چاکە\n\n\nمەکە باوەڕ بە لوتفی پێنج و دوو ڕۆژەی زەمان ئامان\nهەزارانی وەکوو تۆی کوشت ئەمە ئەخلاقی ئەفلاکە\n\n\nهەتا سەر نەبوە بۆ کەس عەیشی دونیا بەسیە مەغرووری\nکەمێ هۆش و شعوورت بێ تەماشای تاقی کیسرا کە\n\n\nلە دونیا بێخەبەر نازانێ ئەم دونیایە چەند دوونە\nهەزارانی وەکوو تۆی برد و هێنا هێندە بێباکە\n\n\nقسەم دۆستانەیە گەر ئیعتیباری بکرێ یا نەکرێ\nئەگەر نەیگریتە گوێ دیارە ئەمە خاڵی لە ئیدراکە\n\n\nگەرەکتە گەر بچیتە سەر فرازی ئاخر و دونیا\nبرادەر تاکوو ماوی ڕوو لە قاپی شاهی لەولا کە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "کەسێکم نەدی کە لەم ڕێگایە", "poem_description": "", "poem_text": "کەسێکم نەدی کە لەم ڕێگایە\nڕۆیشت دوبارە گەڕایە دواوە\n\n\nبەڵام نازانم لە تاوتوێی خاکا\nفیکری خوا چی بوو بۆ ئەم خوڵقانە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "دیوانی عارف عورفی", "poem_title": "یار و دەسبەرداری لێی کارێکی خەیلێ موشکیلە", "poem_description": "", "poem_text": "یار و دەسبەرداری لێی کارێکی خەیلێ موشکیلە\nئەی برادەر تا بفەرمووی وەزعی واعیز باتیلە\n\n\nگەر قسوورێکم ببێ نابێ عیتابم لێ بکەی\nچونکی قوربان پیاوی عاشق عەقڵ و هۆشی زائیلە\n\n\nڕووت و برسی چۆن بدەم پەنجە لە پەنجەی عەشقەوە\nعەشقبازی و موفلیسی وەڵڵاهی سەممی قاتیلە\n\n\nچۆن قەبوڵ بکرێ ئەدای فەڕزم لە دیوانی خودا\nموددەتێ عومرم نەبوو نوێژێ بکەم بێ غائیلە\n\n\nخانەیی سەبرم نەما حاجەت ئیتر بنکەن بکەن\nبۆ ڕووخانی دیواری عومری من لەسەر لا مائیلە\n\n\nماهی ڕۆژوو ڕۆژوو گەر بشکێ گوناهی من نییە\nڕۆئیەتی قەوسی هیلالی تۆیە ڕۆژوو شەو باتیلە\n\n\nگەر نەگەیمە بابی ئەعلا و تەوەقوف سەدرە بی\nباڵی تاقەتمە لە ئەنواری تەجەللی عاتیلە\n\n\nڕۆژی قیامەت گەردەنت بگرم لە دیوانی خودا\nلێت بسێنێ دادی ئەم بێچارە ڕووتەی سائیلە\n\n\nوا هەموو ڕۆیین و گرتیان یەک بە یەک ڕێگەی سەفەر\nهاکە دەس پێکەین من و تۆیش دوا بە دوای قافلە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "ئاخری کوشتمی مەقسەدی چی بوو", "poem_description": "", "poem_text": "ئاخری کوشتمی مەقسەدی چی بوو\nلەم هات و بوونەم لەم چوونەم ئایا\n\n\nئاخری ئەبێ لە دونیا بڕۆی\nوا بزانە تەنها خەوێکت دیوە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "ئەگەر پادشاه یا خۆ سواڵکەری", "poem_description": "", "poem_text": "ئەگەر پادشاه یا خۆ سواڵکەری\nهەر دوو یەک نرخە بۆ ئاخری کار\n\n\nبەو بادە ساقی جامی شەرابێ\nنەقدی لە سەد قەرز گەلێ چاترە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "ئەیزانی دوامەرگ تۆ بۆ کوێ ئەچی", "poem_description": "", "poem_text": "ئەیزانی دوامەرگ تۆ بۆ کوێ ئەچی\nزوو شەراب بێنە هەستە زوو بڕۆ\n\n\nمردوو لە حاڵی ئێمە بزانێ\nنایەتە دونیا بۆ جارێکی تر"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "بەیداخی فیتنە سوبەی پەی ئەکەم", "poem_description": "", "poem_text": "بەیداخی فیتنە سوبەی پەی ئەکەم\nبەم ڕیشی سپییە حەز لە مەی ئەکەم\n\n\nساڵی من ئەوا گەییشتە حەفتا\nئێستاکە نەیکەم ئاخۆ کەی ئەیکەم"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "درووست کردنی ئاسمان جوانە", "poem_description": "", "poem_text": "درووست کردنی ئاسمان جوانە\nئاخری تێکی دا ئەم تاسە جوانە\n\n\nیەک هەفتە شەراب بخۆ بە سەربەست\nوریا بە جومعەیش بەرنەدەی لە دەست"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "دیم قەلەندەرێ لەسەر ڕووی زەمین", "poem_description": "", "poem_text": "دیم قەلەندەرێ لەسەر ڕووی زەمین\nنە کفری ناسی نە دونیا و نە دین\n\n\nنە خوا بەڕاستی نە شەرح بەڕەوا\nئەیگوت لە دونیا ئێوەش وا بژین"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "دەستەسڕەکەی دەمی پێ ئەسڕی", "poem_description": "", "poem_text": "دەستەسڕەکەی دەمی پێ ئەسڕی\nهەزار بەرماڵی ڕیاکار دێنێ\n\n\nسوراحیان کرد لە خاک و خۆڵم\nپڕی کەن لە مەی زیندوو ئەبم زوو"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "زۆر بە پەلەپەل هێنامیە دونیا", "poem_description": "", "poem_text": "زۆر بە پەلەپەل هێنامیە دونیا\nلە غەیری حیرەت هیچم بۆ نەما\n\n\nلەگەڵ یارەکەت کە چووی بەڕێوە\nوەک تۆ کەسی تر خۆشی نەدیوە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "زۆر گەڕاین دونیا لە هەموو لاوە", "poem_description": "", "poem_text": "زۆر گەڕاین دونیا لە هەموو لاوە\nبە دەشت و کێو و چۆڵ و سەحراوە\n\n\nهەرچەندە ڕەنگ و بۆی من زۆر جوانە\nژێر خاکم ئەخا هەر بەم زووانە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "شەرابم ئەوێ لە کۆنە و لە نۆ", "poem_description": "", "poem_text": "شەرابم ئەوێ لە کۆنە و لە نۆ\nجەننەت ئەفرۆشم بە دوو دەنک جۆ\n\n\nفەڵەک غەیری غەم نادا هیچی تر\nنایهێنێ نەیبا تا یەکێکی تر"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "عومرت دوو سەد بێ سێ سەد بێ هەزار", "poem_description": "", "poem_text": "عومرت دووسەد بێ، سێسەد بێ، هەزار\nلەم سەرای کۆنە دەرئەچی ناچار\n\n\nئەڵێن لە بەهەشت حۆری و کەوسەرە\nجۆگەی شەرابە شیر و شەکەرە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "فەلەک ئاخری بۆ هیلاکی تۆ", "poem_description": "", "poem_text": "فەلەک ئاخری بۆ هیلاکی تۆ\nقەسدی کوشتنی گیانی پاکی تۆ\n\n\nپیاڵە و سوراحی هەڵگرە ئەی جوان\nبگەڕێ لەگوێ سەوزەی لای چەمان"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "قەد مەکە تۆبە ئەگەر مەییت بێ", "poem_description": "", "poem_text": "قەد مەکە تۆبە ئەگەر مەییت بێ\nسەد تۆبەی پەشیمانی لە دووی دێ\n\n\nگوڵ دەمکاتەوە بولبول بخوێنێ\nئەو ساتە تۆبە کەی ڕەوا ئەبێ"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "لە جەوری فەڵەک گوڵ لە دە ڕۆژا", "poem_description": "", "poem_text": "بەرەو بەیان بوو گوڵ کەوتە گریان\nلەگەڵ بای سەبا قسەی هەڵدرکان\n\n\nلە جەوری فەڵەک گوڵ لە دە ڕۆژا\nپشکووت و غونچەی کرد و هەڵوەران"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "لە دڵا داری خەفەت نەڕوێنی", "poem_description": "", "poem_text": "لە دڵا داری خەفەت نەڕوێنی\nکیتابی عەشق و خۆشی بخوێنی\n\n\nبا بتخۆیننەوە بە ئارەزووی دڵ\nدیارە لە دونیا تۆ چەن ئەمێنی"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "لە هات و چوونمان چی بۆ تۆ تیایە", "poem_description": "", "poem_text": "لە هات و چوونمان چی بۆ تۆ تیایە\nلە تانوپۆی ژین کوانێ سەرمایە\n\n\nلە چەنبەری چەرخ گیانی چەند چاکان\nسووتا و خۆڵەکەی بەدەم هەوایە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "نازانرێ هەرگیز عەقڵ بڕ ناکا", "poem_description": "", "poem_text": "نازانرێ هەرگیز عەقڵ بڕ ناکا\nبە هیچ معیارێ بکرێ نیشانە\n\n\nلای ئێمە جومعە و شەممە و یەکشەممە\nخواپەرەست بە نەوەک ڕۆژ پەرەست"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "وەک لالە پیاڵە بگرە و بیهێنە", "poem_description": "", "poem_text": "وەک لالە پیاڵە بگرە و بیهێنە\nلەگەڵ یارێکی ڕوو لالەوێنە\n\n\nلێ دە لە شەراب لەم چەرخەشینە\nجێگای ئاخیرەت لەژێر زەمینە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "پیاڵەی مەی موڵکی قەندەهار دێنێ", "poem_description": "", "poem_text": "پیاڵەی مەی موڵکی قەندەهار دێنێ\nخشتی سەر کوپەی سەد جار دین دێنێ\n\n\nوەختێ کە داری عومرم گەندەڵ بوو\nیەک بە یەک جومگەم لە یەکتر دەرچوو"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "پێش ئەوەی غەمان شەبەیخون بێنن", "poem_description": "", "poem_text": "پێش ئەوەی غەمان شەبەیخون بێنن\nبفەرموو بادەی گوڵگوون بهێنن\n\n\nخۆ تۆ ئاڵتون نیت لاشەی ڕزیوت\nلەژێر پەردەی خاک دیسان دەربێنن"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "گایەک لە ئاسمان ناوی پەروینە", "poem_description": "", "poem_text": "گایەک لە ئاسمان ناوی پەروینە\nگایەک هەڵگرتووی ژێری زەمینە\n\n\nبە چاوی بڕوا گەر تەماشا کەن\nلە بەینی دوو گا گورگەل ببینە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "گوڵ لە سەباوە پەردەی هەڵدڕی", "poem_description": "", "poem_text": "گوڵ لە سەباوە پەردەی هەڵدڕی\nبولبول لەڕووی گوڵ دەنگی هەڵبڕی\n\n\nلە سێبەری گوڵ دانیشە کە گوڵ\nبووە بە خاک و لە خاک دەرپەڕی"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "گەر موڵکی شام و ئەروپا و چینە", "poem_description": "", "poem_text": "گەر موڵکی شام و ئەوروپا و چینە\nگەر هەموو دونیات لەژێر نگینە\n\n\nبەشی من و تۆ ئاخری لە دونیا\nهەر دە گەز کفن و دوو گەز زەمینە"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "هاتنم بە من نەبوو ئەوەڵ جار", "poem_description": "", "poem_text": "هاتنم بە من نەبوو ئەوەڵ جار\nچوونیشم دیسان بە دەستی زۆردار\n\n\nهەستە ئەی ساقی شەرابت بێنە\nغەم بشۆم بە مەی ئەمجا بە یەکجار"}, {"poet": "عارف کوڕی شێخ مەحموود کوڕی مەلا نەسروڵڵای قازی", "poet_description": "['ناو : عارف کوڕی شێخ مەحموود کوڕی مەلا نەسروڵڵای قازی']", "book": "وەرگێڕانی چوارێنەکانی خەیام", "poem_title": "هەستە مەی بخۆ زۆری نەماوە", "poem_description": "", "poem_text": "هەستە مەی بخۆ زۆری نەماوە\nسەبزە دەربچێ لەسەر خاکی تۆ\n\n\nچەرخ زۆر جوانی وەکوو تۆ سەد جار\nکرد بە پیاڵە سەد جار بە فنجان"}]