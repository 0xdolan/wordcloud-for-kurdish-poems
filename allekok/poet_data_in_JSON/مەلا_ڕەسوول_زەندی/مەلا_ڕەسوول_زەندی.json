[{"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "ساڵی دووە سەرگەشتەیە دڵ بۆ ڕوخی لەیلا", "poem_description": "", "poem_text": "ساڵی دووە سەرگەشتەیە دڵ بۆ ڕوخی لەیلا\nحەسرەتکەش و پەژموردە، سەراسیمە و شەیدا\nدێوانەسفەت، تالبی شەهدی لەبی زیبا\nلەو بەلد‌یەیی تەییبەدا توورە بە مەعنا\nئامادەیە بۆت، مائیدەیی نَحْنُ قَسَمْنَا\n\n\nڕێ زەحمەتە، بێ مەشعەلە، بۆ غەمزەدەیی یار\nکەس ڕاهی نەجاتی نییە لەو لوججەیی خونخوار\nتا بۆت نەدڕێ، فەیزی ئەجەل، پەردەیی پوندار\nپەروانەیی ئەم حاڵەتە، پەڕسوختەیی نار\nسەربەستە هەزاران ئەرەنی گۆ، وەکوو مووسا\n\n\nتەزکیەو و‌‌ بۆ کاڵبودە ئەی زاهید و دیندار\nبێ فائیدەیە، ‌ پەیڕەوی و سوحبەتی ئەغیار\nجانم بە فیدای قەهقەهەیی عارفی هوشیار\nسووتاوە لەبۆ جامی مەی و ڕوتبەیی مەیخوار\nعیرفان کە نەبێ، حوسنی چییە نەقشی هەیوولا؟ ! \n\n\nڕوحمێ کە بە مەحبووسی ناچارییی هاڕووت\n بابێ بەرێ سەیلی کەڕەمت، حاڵەتی ناسووت\nبۆ لوتف و عەتا کات، پیاڵێکی بە ماڕووت\nڕووی یۆسفی لەو میسرە، بەسە بۆ کەسی بێ قووت\nپیاوێکە وەکوو شێری، کەسی تالبی مەولا\n\n\nئەی مۆنسی دڵ، غونچەیی گوڵ، ساقی مەهاسا\nئەو پەردە وەلابێخە، دەمێ بێمە تەماشا\nتەسکینی دڵم بی، بە جەزا أحْسَنَکَ الله\n‌لەو موژدە سەرم حازرە بۆ مەوقعی اضحی\nوا کردمێ قوربانی، بە ئەنفاسی مەسیحا\n\n\nمەزلووم و زەعیف و بەشەری بێ سەر و سامان\nمەعلوومە کە غەرقی گونەهم، والە و حەیران\nهەرچەندە کە مەعیوبە تەنم، نابی بە قوربان\nداخڵ نەبی بەم وادییە وەک مووسیی عیمڕان\nبێ تەرکی عەسایی بەدەن، أَوْلَىٰ لَکَ أَوْلَىٰ\n\n\nعەکسی ڕوخی تۆی دیوە لە سەفحەی گوڵی حەمڕا\nشۆریدە و سەودا بەسەرە، بولبولی گۆیا\nئەز حیکمەتی حەق مەزهەرە بۆ وامیقی عەزرا\nجۆیایی تۆ: پیر و وەریع، عاقڵ و بوڕنا\nناو تەکیە، وە یا سومعە وە یا دەیر و کلیسا\n\n\nساکیت بە ئەدیبی عەبەسا عاجز و غەمگین\nبەدناوی لەنێو عامی، شەقی، موفلیسی بێ دین\nلایاتی تەسەووف مەدە دەم، جێ دەمی تۆ نین\nئەو حاڵەتە سینێکی دەوێ سافیی و بێ کین\nدەرمانە لە بۆ قەڵبی سەقیم، ئایەتی کوبڕا"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "سەد حاتەمی تایی بە غوڵامت لە سەخادا", "poem_description": "", "poem_text": "سەد حاتەمی تایی، بە غوڵامت لە سەخادا\nوەرقا و وەفا خاکی حەریمت لە وەفادا\nئاوێنە مەگەر وێنەیی ڕووتە لە سەفادا\nهاوار و گرینم بەسە ئیتر لە خەفادا\nتۆقیفی منت بۆچیە ئاخر لە جەفادا\n\n\nعوششاق هەموو شیفتەیی حوسنی تووە یەکیەک\nشەیدا و پەرێشان و بریندارە بە ناوەک\nشاگردە لە بۆ ساحیریی تۆ مانی و مەزدەک\nنەشئەی دڵی من بۆ نمی لوتفی تووە هەر وەک\nپشکووتنی گوڵخونچە لە دەم بایی سەبادا\n\n\nجێی هەر سەرەتیری موژەکەت، خوێنە دەجۆشێ\nبەم چاوە بڵێ: چی دیکە عیشوە نەفرۆشێ\nئەم تفڵە لە گەهواری بەدەندا دەخرۆشێ\nهەر جارێ کە ئەم پەردە بە پەشمینە دەپۆشێ\nئاشووبە دڵم وەک سەری زولفت لە هەوادا\n\n\nدێوانەمە بەو پڕتەوەت ئەی شەمعی دڵ ئەفرۆز\nهاتوومە تەوافت منی پەروانەیی خودسۆز\nجەرگم هەموو بریانە بە پەیکانی جیگەردۆز\nلەو کونجە کە پاپەندی خەمی تۆمە شەو و ڕۆز\nکارم چ بە عەیش و تەڕەب و بەزم و نەوادا\n\n\nمەجنوون سیفەت، زارو غەریبانە لەسەر ڕێی\nچەند موددەتە عەزمم بوو سوئالێکی بکەم لێی\nئەمڕۆکە لە ڕووی لوتفەوە پرسی کە: ئەتۆ کێی\nڕووم نایەوە سەر خاکی بەری پێی و وتم پێی: \nعەقڵ و بەدەن و عومری منت بۆچی بەبادا\n\n\nفەرمووی کە: ئەمن یەکسەرە بێ مەنزڵ و بێ جێم\nجیسمی تۆ ئەگەر حازری قوربانییە بۆ ڕێم\nکاشانەیێ خاڵی بێ لە بێگانە، بەڵێ دێم\nبێ باکە، خەدەنگی لە جیگەر دام و وتی پێم: \nئەی ئەبلە وەرە، جەژنی ویسالت لە فەنادا\n\n\nبۆ بادەیی مەعنا، لە دەم و قەولی لەبیبان\nساقیی و نەی و بەربوت و ئامێزی حەبیبان\nئەمڕۆ وەرە ئەم بەزمە بە کوێرایی ڕەقیبان\nبێ جێ و جیهەت مەمدەنە بەردەستی تەبیبان\nکوژراوی سەری غەمزە چ دەخڵی بە دەوادا\n\n\nماتی خەمی ئەبرۆ و دو لەعلی لەبی ئاڵم\nجانا چ دەبێ جارێ، حەزەر کەی لە وەباڵم\nڕۆژێکی بە سەردان وەرە بۆ دیدەنی حاڵم\nچەند خۆشە لەبەر ئێشی برینت کە دەناڵم\nغم از دل و کم از سرم این سایه مبادا\n\n\nبولبول بە هەوایی گوڵی وا کەوتووە حەیران\nئەو موتریبە جەرگ و دڵمی کردووە بریان\nئەو مەجلیسە تەشکیلی لە مەست و عوقەڵا بوو\nقەلبم بە هەوای عیشقەوە سا کەوتەوە هەیجان\nسەرخۆشی دو لەعلت چ دە پەروایی ڕەوادا\n\n\nقوربانی سەفای خۆروەشی پاک سرشتم\nچەندێکە کەوا تالبی ئەسراری بەهەشتم\nجۆیا لە هەموو مەعبەد و دێر و لە کەنشتم\nبڕوانە قەزا و قەدەر و ئەسڵی سرشتم\nدینم لە بەهای جەننەت و فیردەوسی لەقادا\n\n\nئاوارە لە مەئوای وەتەن و کۆیی غەریبا\nوێنەی خەت و خاڵت کە لەنێو بادە نەدیبا\nئەو شێعرە پەریشانە چ ئاسارە عەجیبا\nبۆ دیتنی زوهرە و قەمەری یارە ئەدیبا\nباڵۆنی خەیاڵاتی تۆ ڕۆیی بە هەوادا"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "کێ دیتویە وا حوسن و لەتافەت لە بەشەردا", "poem_description": "پێنج خشتەکی لە سەر شیعری تاهیر بەگ", "poem_text": "کێ دیتویە وا حوسن و لەتافەت لە بەشەردا\nچاوت کە هەموو غارەت و قەتڵی لە نەزەردا\nقەتلی منی مەزڵوومی بە یەک غەمزە خەبەردا\nقوربانی ڕوخت بم کە شکستی بە قەمەردا\nحەیرانی لەبت بم کە ڕەواجی بە شەکەردا\n\n\nئەمڕۆکە لەبەر خاڵی تۆ موستەغنی لە میشکم\nبۆ شاهیدی دەردی دڵی شەیدا لەبی ویشکم\nچون هێندە دروون پڕ خەم و خوێناوی سریشکم\n[هەرچەندە دەکەم سەعی، لەبەر خوێنی سریشکم]\nخاکێ نیە بیکەم بە هەوەس گاهێ بە سەردا\n\n\nڕۆژێکی کەڕەم فەرموو، لە ڕوی لوتف و کەماڵات\nتا بۆ بەڵەدی خاڵ و خەتت، بێمە موتاڵات\nسەیری قەمەر و لەعلی لەبت کەم، قەدو باڵات\nدڵ ڕۆویوە قوربان لە وجوودم بە خەیاڵات\nدایم لە سەفەردایە ئەگەرچی لە حەزەردا\n\n\nتا وەسڵی لە ئاوێنەیی دڵ دێ بە تەفەئئول\nپەروانە بە ڕووی شەمعی، نەما تابی تەئەممول\nلەو سەیلی غەمت نابێ ئەمانم بە تەخەییول\nناحەق نییە ناوەستێ ئەگەر پردی تەحەممول\nسیروانی سریشکم کە دەکا هاژە لە سەردا\n\n\nلەو ڕۆژەوە ڕووی کردە چرای بەزمی حەریفە\nوا چارەیی من بوو وەرەقی زەردی خەریفە\nگەر نەیبوو لە بەر مەستییە پەروایی ئەسیفە\nمەقسوودی لەسەر کوشتنی عوششاقی زەعیفە\nوەختێ کە دەکا خەنجەری تیژی بە کەمەردا\n\n\nناپرسی لەبەر حیشمەت و ئیقباڵ و جەلالت\nلەو کێوکەنی کوشتە بە ئوممێدی ویسالت\nشیرینە بەشیدا ئەلەم و ژەهری وەباڵت\nئەستێرە هەموو مەحوە لەنێو نووری جەماڵت\nچون شەمسی ڕوخی تۆ شەوی گێڕاوە بە فەردا\n\n\nئەی بۆ ئەلەمی من کە تۆ لوقمانی ئەمینی\nشیرین دەهەن و شوهرەیی ئافاق و زەمینی\nجارێ بڵێ بێچارە ئەدیب بۆچی حەزینی\nمەیلی هەیە «تاهیر» کە بپرسی لە برینی\nبڕوانە کە ئەو شۆخە چ تیری لە جگەردا"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "ئەی ماه جەبین، ئافەتی دین، دڵبەری عەییار", "poem_description": "", "poem_text": "ئەی ماه جەبین، ئافەتی دین، دڵبەری عەییار\nڕووت ڕەوزەیی ڕیزوان و نەعیمی گوڵی دلدار\nپڕ عەبهەر و ڕەیحان و سەمەن، سونبولی گوڵنار\nقوربانی قەدت بم کە دەڵێی سەروە بە ڕەفتار\nتاکەی لە خەمت دەربەدەر و سینە بریندار\n\n\nلەو ڕۆژە کە ئامانجی شەهی سەخت کەمانم\nدەمزانی لە هیجری ئەلەمت نابێ ئەمانم\nچون مەدحی سیفاتی تووە هەر ویردی زمانم\nباکم نییە بەو شوهرەتە بەدناوی زەمانم\nئەی وای لە دەست جەوری تۆ و تەعنەیی ئەغیار\n\n\nسەوداسەریی و گۆشەنشینیی و سەلامەت\nداخی غەمی مەعشووقە، نیهانیی و شەهامەت\nبێ ناڵە بڕین گریە دەبێ ئەشکی عەلامەت\nبەو خوایە نییە ڕوویی تۆ بێ سەنگی مەلامەت\nجەبرانی دەکا غەمزەیی دو نێرگسی خەممار\n\n\nحاشا لە سەر و قەوم و لە ئەحباب و برادەر\nگەر حوکمی سولەیمان لە سەر ئەم موڵکە سەراسەر\nیا دەستڕەسم بێ بە هەموو موڵکی سکەندەر\nبێ فائیدەیە بۆ منی مسکێنی قەلەندەر\nنیساری دەکەم پاکی لەبۆ یەک دەمە دیدار\n\n\nئەی خوسرەوی خوبان سەبەبی شین و گرینم\nبۆ غەمزەیی شیرینە، کەوا گۆشەنشینم\nدایم بە ئومێدی نەزەرت مات و حەزینم\nوا چاترە ئەم حوسنە کە جارجارە ببینم\nخەوفی سەرمە هەڵبگرێ پەردە لە ڕووی کار\n\n\nتا عیشق نەبێ، مەسجید و مەیخانە بەتاڵە\nعاشق چ غەمی میحنەت و فەوتی سەر و ماڵە\nبۆ ئاشقی ڕووی یار، دەمی زەوق و پیاڵە\nموفتی غەڵەتی کرد کە نەڵێ بادە حەڵاڵە\nباوەڕ کە حەڵاڵە، کە حەرامە لە ڕیاکار\n\n\nتەنبوور و دەف و بەربوت و پەیمانەیی مەزهەر\nیا مسک و بخورات، لە کاشانەیی مەجمەر\nسەد نەغمە ‌و سەد پەند، لە مەیخانە و مینبەر\nعیزز و حەشەم و ڕوتبەیی شاهانە و ئەفسەر\nنابێ بە سەفای زەوقی حوزوورت، دەمی ئەفکار\n\n\nبێ تاعەت و پڕ مەعسییەت و ڕووت و عەجیبم\nبێ سەروەت و بێ تۆشە و موحتاج و غەریبم\nداخوازی مەی و موفلیس و بێ هۆش و شەکیبم\nحاجەت بە موعەڕڕەف نیە وا دیارە ئەدیبم\nڕووم ناوەتە سەر خاکی دەرت، عاجز و ناچار"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "غوڕەیی میهری جەلالی مەهی حەوتەم بە ژمار", "poem_description": "بە بۆنەی کۆچی دوایی عەباس عەلی", "poem_text": "غوڕڕەیی میهری جەلالی مەهی حەوتەم بە ژمار\nچووە ناو دۆزەخییان، ڕووحی مو‌شەڕڕەف بوو بە نار\n\n\nچوون لە بۆ مەرسیەخوانی، فەلە، ئاخوند و جوهوود\nحَشَـرَهُ اللهُ مَعَ فِرْعَوْن و هامان جیوار\n\n\nئاغە و هاوسێ دەڵێن: باشە ‌و شایانە کەوا\nگوو کەیە گۆڕی هەمیشە، بە شەو و ڕۆژ خەروار\n\n\nعیسەویی و مووسەویی و ڕەعیە ‌و ئەکڕاد و عەجەم\nهەموو تەلعینی دەکەن، وەک شبرێ لەیل و نەهار\n\n\nعەجەمان دێنە عەزاداری، بە تەسلییە دەڵێن: \nکەر سەکەت بوو بە سەقەر، باقییە سێ جاشە حیمار\n\n\nسابیقەی خزمەتی بوو چاکە فەرامۆشی نەکەن\nلە قەزای حاجەت، ئەگەر شام و سەحەر شەڵواردار"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "دەمەقاڵەی ئەدیب و دەروێش مووسا", "poem_description": "", "poem_text": "چەند ڕۆژێ کە لە ناسازی ئیقامەم بوو لە شار\nتەنی پڕ عەجز و ئەلەم، خەستە دڵی زار و نزار\nمام ڕەجەب دەعوەتی کردم بە دوسەد عیز و ویقار\nتەرزی ئەعیان و خەوانین بوو لەبۆ شام و نەهار\nکامل ئەسپابی زیافەت، لە هەموو جۆرێ هەزار\n\n\nئەسڵی مەدعوو لە قیاسی، دە نەفەر بوو بە عەدەد\nئەهلی لادێیی و شاری، هەموو خۆش خولق و جەسەد\nمەجلیسی بێ غەرەز و غەیبەت و بوختان و حەسەد\nکاک محەممەد بوو لەگەڵ یاری عەزیز، شێ محەمەد\nکاکە مووسایی حوسێنی، سەفییی پاک تەبار\n\n\nیەک‌ لە دەروازەوە نەمزانی ئەگەر غوولە نە جند\nکیسوەتی ڕەسمی قەلەندەر هەموو مەتبووع و پەسند\nهات وەژوور کەوت و لە ناگاه، دلێرانە و توند\nیا عەلی کوت بە فەسیحی و بە دەنگێکی بڵند\nدیم کە مووسایە، لە دەروێشی دەدا دەم وەکوو پار\n\n\nلَن تَرَانِی وتی پێم: ئەم لَنە نەفیی ئەبەدە\nمن کوتم: جاهیلی تۆ، دەم وەرە لەم جێگە مەدە\nنان فرۆشی نییە، فەرمایشی زاتی سەمەدە\nگفتوگۆی ئەو کەسەیە، ئاشقی وەجهی ئەحەدە\nبێسەوادی وەکوو تۆ، بایە ‌و تەفسیر چ کار؟ ! \n\n\nکوتم: ئەی مەردی حیسابی دەتەوێ دینداری؟ ! \nڕەسمی دەروێشی، کە خامۆشییە و هوشیاری\nچت لە ئایات و موعەمما و مەسەلەی عەییاری\n∪∪––/∪∪––/∪∪––/∪∪–\nحەللی ئەم مەسئەلە هەللاجی نییە و –∪∪–\n\n\nموتەغەییێر بوو لەسەر ئەم قسە دەروێشی حەزین\nنەدەگونجا لە هەراسانی لەسەر ڕوویی زەمین\nبە نەسیب ئەم کەسە بێ، یەک سەرە خاریج بوو لە دین\nسەگ لە پاشی نەدەژی ساتێ لە بەر شیددەتی قین\nهەر وەکوو کاکە ڕەزا فەرمویە: لێم بوە سەگی هار\n\n\nکوتی: لەو حاڵەتی دەروێشییە تۆ نابەڵەدی\nپڕ غروور، سەرسەری و کیبری، فەقەت کاڵبودی\nلە تەڕەف قەلب و مەقاماتی سەفا، بێ مەدەدی\nزاهیرەن فاسقی و کافری باتین ئەبەدی\nهیچ قوبوڵ نابێ لە تۆ تۆبە لەگەڵ ئیستیغفار\n\n\nکوتی: مووسام و لە ئەم عەسرەوە مەئمووری خودا\nزاهیری تەن، بەشەر و باتینی لەم خەڵقە جودا\nساحەبی موعجیزە و قودڕەت و حاڵات و عەسا\nیەدی بەیزا و حوزوور و قەدەم و توور و نەدا\nتۆ کە فیرعەونی دەبێ حوکمە بخنکێی لە بیحار\n\n\nبە دووسێ ئایە و ئەخبار و دەلیل، عاسی بوو\nنە حەدیسێکی لەبیر مابوو، نە مەعنا و نە هوو\nئیدیعای بوو لەڕووی کیزب و سمێلی پڕ موو\nڕووکەشی قەڵبی عەیان بوو وەکوو زێڕی دە ‌دەچوو\nعادەتی کەر وایە، لە ئایات و خەبەر دێتە فیرار\n\n\nچون لە فەرمایشی حەق، جاهیلی وا بێ خەبەرە\nپێی وەیە حاڵەتی دڵ ڕشتەیی تاج و تەوە‌رە\nیا غەزەڵخوانی و کەشکۆڵ و مەشاک و کەمەرە\nیا تڕین و تەرەب و ڕەقس و سەما و پرچی سەرە\nیا نە ئیلحاد و ئیباحەتتە، ‌ سەری ئیستیکبار\n\n\nبەڵی مەعلووم بوو تەبیعی، لە شەریعەت بەدەرە\nبە تەبیعی چ بڵێم: ئایەتی حەق بێ سەمەرە\nمەعنی قەولی خودا قسمەتی ئەهلی بەسەرە\nهەر لەبۆ ئەهلی سەفا، بەندە ئەدیب، خاکی دەرە\nچم لە مووسایە، کە سەرزارییە دەروێشی حیمار"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "گلەیی لە قەرەنی ئاغای مامەش", "poem_description": "", "poem_text": "تۆ لەلایێکی دەڵێی ئەهلی دڵ و ویجدانم\nخاسسە مەنسووبی زەکی خاکی شەهی بورهانم\n\n\nئەڕشەدی موکری و بەگزادەیی ئەکڕادی نەجیب\nئەعقەلی مەنگوڕ و پیران و شنۆ و لاجانم\n\n\nپڕ خوشووع و وەڕەع و ڕازیی و تەسلیمی قەزا\nسۆفییی سافی دەروون، دوور لە درۆ و بوختانم\n\n\nمونکیری تاعەتی تۆ نیمە، لە قەول و عەمەلت\nکە مونافینە لە یەک، مەحتەل و سەرگەردانم\n\n\nکەی منت دیت بە دوو چاوت، لە خەتا و جورم و گوناه\nوا بە تەقلید و هەوا کەوتیە دووی خیزلانم\n\n\nخزمەتم کردی زەمانێکە قەدیم، هەم بەڵەدی\n با حوقووق و بەوەفا، خۆش سیفەت و ئینسانم\n\n\nسووئی زەننی تۆ لە کەم لوتفییە دەرحەققی ئەدیب\nوەرنە مەعلوومە (ئەدیب) موخلیسی ئاغایانم"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "ئەتۆ دوێنێ قەرارت دا دەگەڵ من", "poem_description": "", "poem_text": "ئەتۆ دوێنێ قەرارت دا دەگەڵ من\nکە چوار پارچە قەڵەم هەن، خالیس ئاسن\n\n\nئەمن ئەوڕۆ هەتا شەو مونتەزیر بووم\nخودا ببڕی بڵا پیاوی درۆزن\n\n\nئەگەر بێ و ماڵی شێخی لێ وەدەرخەی\nچلۆن ساقیت دەبێ وەک کێری بێ گون\n\n\nلە پێش چاوی هەموو عاڵەم دیارە\nلە هەرزانی بە وێنەی دەنکی هەرزن\n\n\nدڵی بردم مەواعیدی لەتیفت\nکەچی ئەمڕۆ لە من بوە بووکی بێ بن\n\n\nدرۆ زۆر شەرمە بۆ ئاغای وەکوو تۆ\nدەبێ ئامانجی تەعنی دۆست و دوژمن\n\n\nبە گیانی شێخ جەلالی بۆم نەنێری\nدرۆ سەر دەردەخا وەک کلکی باڵن"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "ئینسافە لە بۆ بێڵێ هەموو لابە و زاری", "poem_description": "", "poem_text": "ئینسافە لە بۆ بێڵێ، هەموو لابە و زاری\nئەندێشە کەمێ باشە لە تەعنەی منی عاری\n\n\nئەو بێڵە مەگەر بێڵە وەیا ئۆتۆمۆبێڵە\nسێ مانگێ موعەتتەل بێ، لەبەر بێ تەنەکاری\n\n\nبۆ پێمەڕە قەت پەردەیی عارت مەدڕێنە\nگەر خاوەنی شان و شەڕەف و هۆش و ویقاری\n\n\nکوورەت لە بەهارێوە ‌دەمێ جۆشی نەهێنا\nکەی کوورەیە؟ ! شایانە بڵێی کۆنە بوخاری\n\n\nقد ضاق مجالی کسـراللە علاتک\nتەفرەم مەدە چیتر ئەتۆ و حەزرەتی باری\n\n\nئەی وای چ سوودێ هەیە لە شکانی دڵی من\nلا تحترق الکور بفطینی و ناری\n\n\nهەر چەند مەلەکەی بیری تۆ پڕ تاو و عەجیبە\nبگرە قەڵەمت، بەسیە، نەوەک ڕووشە بباری"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "عەجەب ماوم کە پەسوێ بۆتە تاران بۆ منی خاکی", "poem_description": "", "poem_text": "عەجەب ماوم کە پەسوێ بۆتە تاران بۆ منی خاکی\nدەبێ بمری لە دەردی بێ وەڵامی عارز و شاکی\n\n\nهەتا وێستا لەبۆ بێچارە جێی لوتف و عەداڵەت بووی\nلەبەر بەدبەختی خۆمە دادخوازی بۆتە بێ باکی\n\n\nدەسووم داسی ئومێدم بۆ دروونی مەزرەعەی لوتفت\n پەڕی خووشەی ڕەجا و ئارەزووم، ما خار و خاشاکی\n\n\nدە بگرە جوولەکێک بم من موتیعی ئەمری ئیسلامم\n لە ئیجرای حەق تەساموح حەققە هەم بۆ ئامیر و زاکی\n\n\nلە لاجان و شنۆ، مەلجەء نەماوە مولتەجی بم پێی\nکە ئاغاش لێم نەپرسێ دابنیشم با بە غەمناکی\n\n\nئەگەر مەیلت نەبایە زەڕخریدی کەس نەبوو لاجان\nهەمیشە چاوەڕێی لوتفی ئەتۆیە چاوی غەمناکی\n\n\nئەدیبیش هەم بە ڕۆژی خۆی بە کاری گیان نیساری دێت\nدرێغی لێ مەفەرموو، بێ خەتا، ڕووی ڕەحمەتی چاکی\n\n\nلە لان وا بوو کە بێچاران لە سایەت بێ خەم و دەردن\nکە لاجان بێتە تەورێز، خۆم قوتار کەم با بە چالاکی"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "سەرفی عومرم کرد چو ڕەمماڵان بە زەوج و فەردەوە", "poem_description": "پێنج خشتەکی لەسەر غەزەلێکی تاهیر بەگی جاف", "poem_text": "سەرفی عومرم کرد چو ڕەمماڵان بە زەوج و فەردەوە\nوا لە دووی دەرمانی دەردی قەلبی غەم پەروەردەوە\nکوشتەیی لەعلی لەبی لەیلایی ئەحمەرچوردەوە\n«تا بە کەی قوربان بناڵم من بە ئێش و دەردەوە\nدەس بەئەژنۆ، قوڕبەسەر، دایم بە ئاهی سەردەوە»\n\n\nسەیدی داوی زولفی تۆم بۆچی دەبێ بێگانە بم\nبێ خەتا، کووکووزەنان، مەحبووسی ئەم وێرانە بم\nبۆ تەماشای ڕووت عەزیزم، چاکە بەس بێگانە بم\n«ڕۆژی ئەووەڵ بوو کە زانیم من دەبێ دێوانە بم\nعاشقی تۆ، نەوعی مەجنوون وا بە کێو و هەردەوە»\n\n\nشیفتە ‌و حەیرانی یارم، وا مەزانە غافڵم\nعەندەلیبی پڕ فوغان و ناڵەیی زاری گوڵم\nچاکە ئینسافت هەبێ، جارێ دەڵێی: من عادڵم\n«مەڕحەمەت کە زوو بڕۆ قاسید بڵێ دەردی دڵم\nنازی پاپۆچت ئەکێشم من بە تۆز و گەردەوە»\n\n\nگیانفیدایی غەمزەیی خاڵ و خەتی سیحرافەرین\nدڵبەرا شادیم لە دڵ دەرچوو، غەمت بوو جێنشین\nچاوەکەم ساتێ کەڕەم کە ئەی غەزاڵەی نازەنین\n«هەر وەکوو قەوس و قەزەح با دەس لە گەردن دانیشین\nتۆ بە سوخمەی ئاڵ و سەوز و من بە ڕەنگی زەردەوە»\n\n\nموژدەیی وەسڵت لە بۆمە کەی دەنێری ئەی سەنەم\nداستانی شەرحی هیجرانت لە خدمەت کەی بکەم\nدائیمەن پەژموردە، ناشادم، غەریقی بەحری غەم\n«یەک نەفەس چاکی نەهێنا کەعبەتەینی بەختەکەم\nشەش دەرم گیراوە داماوم بە دەستی نەردەوە»\n\n\nبێنەوا و دەردمەند و دەربەدەر، سەرگەشتە خۆم\nبۆتە زیکری ڕووی لەتیفت، ویردی قەلبی گفتوگۆم\nنامەوێ مڵکی عەجەم یا پادشایی خاکی ڕۆم\n«چونکی من پەشماڵی باڵا و بۆسەچینی کۆڵمی تۆم\nچی دەکەم ئیتر لە سەیری باخ و بێنی وەردەوە»\n\n\nڕوویی خوێنڕێژت وەدەرخە، حاجەتی خوودی نییە\nحەلقەیی زولفت نەزیری دەرعی داوودی نییە\nهەر وەکوو دەردی ئەدیبی ڕوویی بێهبوودی نییە\n«ئیلتماسی (تاهیر)ی بێچارە قەت سوودی نییە\nتۆ کە دایم شەڕفرۆشی بەو دڵەی وەک بەردەوە»\n\n\nتا بە کەی قوربان بناڵم من بە ئێش و دەردەوە؟ \nدەس بە ئەژنۆ، قوڕ بەسەر، دایم بە ئاهی سەردەوە\n\nڕۆژی ئەووەڵ بوو کە زانیم من ئەبێ دێوانە بم\nئاشقی تۆ، نەوعی مەجنوون، وا بە کێو و هەردەوە\n\nمەرحەمەت کە زوو بڕۆ قاسید بڵێ دەردی دڵم\nنازی پاپۆچت ئەکێشم من بە تۆز و گەردەوە\n\nمن کە خۆم پشتوانی باڵا و بۆسەچینی کوڵمەتم\nچی دەکەم ئاخر لە سەیری باخ و بەی، بەم دەردەوە\n\nهەر وەکوو قەوس و قەزەح با دەس لە گەردن دانیشین\nتۆ بە سوخمەی ئاڵ و سەوز و من بە ڕەنگی زەردەوە\n\nیەک نەفەس چاکی نەهێنا کەعبەتەینی بەختەکەم\nشەش دەرم گیراوە داماوم بە دەستی نەردەوە\n\nئیلتیماسی تاهیری بێچارە قەد سوودی نییە\nتۆ کە دایم شەڕفرۆشی بەو دڵەی وەک بەردەوە\n\n«تاهیربەگ»"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "لاحەولە لە سەر تا بە قەدەم دڵبەر و شەنگە", "poem_description": "پێنج خشتەکی لە سەر غەزەلی تاهیر بەگ", "poem_text": "لاحەولە لە سەر تا بە قەدەم دڵبەر و شەنگە\nبۆ جەزبی دڵی عاشقی عیشقت چو نەهەنگە\nپەنجەت کە بە خوێنڕێژی دەڵێی شێر و پڵنگە\n«ئەی پڕتەوی ڕەنگت وەکوو ڕەنگی هەمە ڕەنگە\nخاڵت بە مەسەل زولفی سیاهت شەوەزەنگە»\n\n\nئاشووبی زەمەن، زیبی چەمەن، سونبولی خۆشبوو\nگێسووی و برۆی نازر و حەیرانە بە هەرسوو\nئەی سەروقەدی سیمتەن و مەهوەشی گوڵڕوو\n«بەزم و تەرەب ئامادەیە، ساقی مەیێ فەرموو\nدەنگی دەف و ناڵەی نەی و ئاوازەیی چەنگە»\n\n\nبیمارە دڵم، تەنگە وەکوو غونچەیی زارت\nبوو باعیسی مەخمووریی من، چاوی خومارت\nخەجڵەت دەرە بۆ حۆر و پەری، حوسنی ویقارت\n«سەد نامی خودا بێ لە دوو پوستانی ئەنارت\nگرد و شلک و ناسک و پڕ چەنگ و قەشەنگە»\n\n\nجارێکی لە عوششاقی نەپرسی چییە حاڵی\nدووری تۆ دەچێژێ، بەسە ژەهر و خەم و تاڵی\nبێچارە بە تیری تۆ بریندارە، دەناڵی\n«لێوت کە وەکوو لەعڵی بەدەخشانە بە ئاڵی\nگەنجوور و نگەهبانی دەهان و دەمی تەنگە»\n\n\nڕووت شەمسە، کە سەر تازە وەدەر دێنی لە خاوەر\nشوعلەی لە سەر ئافاقی مەلاحەت وەکوو داوەر\nفەرماندەیی ئەبرۆیی خەمت، ئامیر و یاوەر\n«تابووری موژانت لە‌گەڵ ئەگریجە بەرابەر\nوەستاوە ئەڵێی لەشکری ژاپۆن و فەڕەنگە»\n\n\nچاوم کە لە موشتاقیی ڕووت بۆتە بە دەرمان\nوا چاوەڕێ و والە و گریانە، دوڕئەفشان\nمەزڵوومە، ئەسیری تووە، مەحکوومە بە فەرمان\n«مورغی دڵم ئەر خەستە و خوێنینە بە قوربان\nپێکاوی موژەی تۆیە، نە کوژراوی تفەنگە»\n\n\nڕووت جەننەت و حوسنت مەلەک و ساحرییەت جن\nبۆ هاڵەیی دەوری قەمەرت کافر و موئمن\nناوەستێ لەبەر تیری موژەت جەوشەنی ئاسن\n«چاوت بە مەسەل ئافەتی دڵهایە، وەلاکین\nبۆچ وایە کە ئەبرۆیی کەچت مەیلی بە جەنگە»\n\n\nبۆ دیتنی ئەم ڕۆژە زەمانێکە لە سەر ڕێم\nقەولی، لە کەڕەمدا، بەمە فەرموو کە شەوێ دێم\nحازر بێ مەی و ساقی و پەیمانە لەگەڵ جێم\n«عاجز بوو کە ڕووم خستە بەری پێی و وتی پێم: \nئەی ئەبلەهە کەی ماڵشی ئاوێنە بە سەنگە»\n\n\nبەو شەهدی لەبت تفڵی دڵم چون بووە موعتاد\nحەیرانە بە کێوی غەمەوە عاجز و ناشاد\nیەکدەم بە دەمی خونچەیی شیرینی بکە یاد\n«سەرگەشتە و ئاشوفتەیی ئەشقم وەکوو فەرهاد\nکێوم بەدڵ و سینە و سەر، پەنجە قوڵنگە»\n\n\nئینسافە! بە هەوری وەرە ئەم پەردە مەپۆشە\nبەم نەرگسی شەهلا، بەسە عیشوە مەفرۆشە\nباکی چ بە شیرینە، ئەدیب مایلی نۆشە\n«مەنعی مەکە، ‌ ‌&#39;تاهیر&#39; کە ئەگەر مات و خەمۆشە\nدێوانەیی ڕووی تۆیە نە مەستی مەی و بەنگە»\n\n\n\nئەی پەرتەوی ڕەنگت وەکوو ڕەنگی هەمەڕەنگە\nخاڵت بە مەسەل زولفی سیاهت، شەوەزەنگە\n\nبەزم و تەرەب ئامادەیە، ساقی مەیێ فەرموو\nدەنگی دەف و ناڵەی نەی و ئاوازەیی چەنگە\n\nلێوت کە وەکوو لەعلی بەدەخشانە بە ئاڵی\nگەنجوور و نگەهبانی دەهان و دەمی تەنگە\n\nتابووری موژانت لەگەڵ ئەگریجە بەرابەر\nوەستاوە ئەڵێی لەشکری ژاپۆن و فەرەنگە\n\nسەد نامی خودا بێ لە دوو پوستانی ئەنارت\nگرد و شلک و نازک و پڕ چنگ و قەشەنگە\n\nبۆ باری خەمت گەر بەدەنم سستە مەڕەنجە\nپێکراوی موژەی تۆیە نە کوژراوی تفەنگە\n\nسەرگەشتە و و ئاشوفتەیی ئەشقم وەکوو فەرهاد\nکێوم بە دڵ و سینە و سەر، پەنجە قوڵەنگە\n\nچاوت بە مەسەل ئافەتی دڵهایە وەلیکن\nبۆچ وایە کە ئەبرۆیی کەچت مەیلی وە جەنگە\n\nلەم ڕۆژە کە ڕووم خستە بەری پێی و وتی پێم\nئەی ئەبلەهە، کەی ماڵشی ئاوێنە بە سەنگە؟ \n\nمەنعی مەکە تاهیر کە ئەگەر مات و خەمۆشە\nدێوانەیی ڕووی تۆیە نە مەستی مەی و بەنگە\n\n«تاهیربەگ»"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "مەعلوومە کە لەم مەفسەدە کێ ئەسس و ئەساسە", "poem_description": "هەجوی میرزا عەلی", "poem_text": "مەعلوومە کە لەم مەفسەدە کێ ئەسس و ئەساسە\nتەرزی مەسەلە، جێی سمی کەر، چنگی هەیاسە\n\n\nوا نیمە بە کوردی، تەڕەفی خۆم کە نەناسم\nڕووی دیارە لەبن پەردە، وەکوو ئاسوپەڵاسە\n\n\nمەعلوومە بە قووەی کلک ئێسک دەشکێنێ\nبێچارە برایم نییە، بەو هۆش و هەواسە\n\n\nبێ سڕ نییە ئیخفایی تەخەللوس لە هیجادا\nجاکێشیی و گەووادییە ئەم ترس و هەراسە\n\n\nهاجی تەڕەفی من، کەرە، مونشی بێ چ کاتب\nهێند ئەحمەقە، بۆی واجبە مەهمیز و قەراسە\n\n\nبێ تەبع و هەوایە، بە کەری بێتە مەسافم\nشێعرم وەکوو شێست تیرە، موقابیل بە مەساسە\n\n\nنامونتەزەمە، شێعری نەفامانەیی جاهیل\nوەک جندە موباهاتی بە گاندان و لیباسە\n\n\nتەبعی کەچی وەک جەوهەری جوو بوو وەدەری خست\nگەر چاری نەما جندە سیلاحی کەتەداسە\n\n\nتەعقیبی مەکە چیدی ئەدیب، بەم قەڵەمی هەجو\nدوژمن کە بە ئەو تەعنە لەنێو ژانی نیفاسە"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "نایل بوو بە شێعرت دڵی پڕ حوزنی شەبانە", "poem_description": "بۆ مەلا مینەی قەرەقشڵاخ", "poem_text": "نایل بوو بە شێعرت، دڵی پڕ حوزنی شەبانە\nقوربانی وجودت حەشەم و مڵک و خەزانە\n\n\nدوو ساڵی تەمامە چ لە ڕوودا، چ غیابی\nئیخلاسی عەقیدەم بە تۆ بێ ڕەیب و گومانە\n\n\nلەو وەجهە سەناخوان و موریدم بە جەنابت\nعاری لە عەبا و سەبحە و میسواک و نیشانە\n\n\nئەو پەردە لەبۆ موفسدی وەک تۆ گەلێ سەیرە\nکەو‌دەن کوڕەیی هەرزەچەنەی لووسی ژنانە\n\n\nلەم سەرحەدە بیستووتە یەقینەن بە تەواتور\nچەند کەس کە دەناڵی لە بەر ئەو تیر و کەوانە\n\n\nفی الجمله کە سەرفی نەزەرم نابێ لە ئە‌ستی\nهێلکێکی لە نێو - دەیکەم بە نیشانە\n\n\nحازر دەبم ئەو سێشەمە، بۆ قیسسەیی مەعهود\nبێ نیازی دەکەم بابێ بە بێ عوزر و بەهانە\n\n\nعەهدم ئەوەیە نابێ لەسەر -ی وەلاچم\nسەد جار بناڵێنێ بە هاوار و فوغانە\n\n\nکارم ئەوە بی موددەیی دەی ماهی جەلالی\nکلکی بکەمە بەیڕەقی ئوردوویی شەهانە\n\n\nلەو عەشرەتە وا چاکە کەوا خانی برای بێ\nئامادە بە تەنبوور و بە سێ تار و چەغانە\n\n\nمەعلومە کە ئەستی بە ئەسڵ مەنگورە، کەردز، \nپێی خۆشە تەقازا و حەڕەکەی بولهەوەسانە\n\n\nچون زۆر نییە، شاعیری تەبعێکە خوداداد\nکێشەی تۆ دەگەڵ من بە خودا خەبت و زیانە\n\n\nبێ دەنگ بە مەلا مینە، بە کوردی ئەدەبت بێ\nبۆ هەجوی بە بێ پەردە، ئەدیب شێری ژیانە"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "چاوەکەت مەستە بە ناحەق فێری مەیخانەی مەکە", "poem_description": "", "poem_text": "چاوەکەت مەستە بە ناحەق فێری مەیخانەی مەکە\nلێی گەڕێ مەمنوونی بەزمی دوردی پەیمانەی مەکە\n\n\nزولفی سازاوت دەسا تەرتیب و چینی تێک مەدە\nحەیفە تووشی جەوری ڕێش و کێشی لەرزانەی مەکە\n\n\nپەرچەمت جێی ئاشیانەی بولبولی تەبعی منە\nچونکە ئێشکچی شەوە، تۆ مەنعی هێلانەی مەکە\n\n\nگەردنم پێی خۆشە حەڵقەی تای تەنافی زولفەکەت\nچاوەکەم‌ ئیتر حەواڵەی تۆق و زۆڵانەی مەکە\n\n\nدڵ بە مەیلی خۆی دەمێکە عاشقی باڵاکەتە\nتۆخودا مائیل بە غەیری خۆت و بێگانەی مەکە\n\n\nهەر لە ئەووەل تۆ دڵت بردم بە نازی چاوەکەت\nتازە فێری ڕاه و ڕەسم و تەبعی پەروانەی مەکە\n\n\nعاشقی خونچەی دەمت تاکەی دەبێ ئاوارە بێ\nمەحڕەمی ڕازە، حەواڵەی چۆڵ و وێرانەی مەکە\n\n\nهەر بە ڕەسمی دیدەنی باسێکی نایێنی دەمت\nدڵبەری وا نابێ عەیبە نانەجیبانەی مەکە\n\n\nخۆت دەزانی وەک ئەدیب کەس بەندەگی پێ ناکرێ\nوا بە ڕیسوایی لە ناو ئەم خەڵکە ئەفسانەی مەکە"}, {"poet": "مەلا ڕەسوول زەندی", "poet_description": "['ناو : مەلا ڕەسوول زەندی', 'ناسناو : ئەدیب', 'لەدایکبوون : ٢٥٧٣-٢٥٧٤ی کوردی، دێی شاوه\\u200cلێ', 'کۆچی دوایی : ٢٢ی خەرمانانی ٢٦٣٢ی کوردی، دێی سه\\u200cرگیز', \"زانیاری زیاتر : <a target='_blank' rel='noopener noreferrer nofollow' class='link' style='font-size: inherit;' href='http://www.rojikurd.net/%D8%B3%D9%88%D9%88%DA%A9%DB%95%DA%B5%DB%95-%D8%A6%D8%A7%D9%88%DA%95%DB%8E%DA%A9-%D9%84%DB%95-%DA%98%DB%8C%D8%A7%D9%86-%D9%88-%D8%B4%DB%8C%D8%B9%D8%B1%DB%95%DA%A9%D8%A7%D9%86%DB%8C-%D8%A6%DB%95%D8%AF/'>ڕۆژی کورد</a>\"]", "book": "دیوانی ئەدیب", "poem_title": "ڕووت شەمسی تەمووزە هەموو پڕ تابش و تاوە", "poem_description": "", "poem_text": "ڕووت شەمسی تەمووزە هەموو پڕ تابش و تاوە\nئەگریجەیی چین چینە لە ڕووت پەخش و بڵاوە\nحەیرانی دەمت بم بە مەسەل شووشە گوڵاوە\nقوربانی دوو زولفت کە دەڵێی سونبولی خاوە\nمەیلت ئەوە چەند ڕۆژە لەسەر وەعدە نەماوە\n\n\nڕۆژێ نییە مەستانە کە عەهدت نەشکێنی\nوەک کاهڕوبا ئەو دڵی مسکین نەڕفێنی\nوەک قەوس و قەزەح ساتێ بە ڕەنگێ دەنوێنی\nبێ گیان، بەدەنی خەستەجگەر! بۆچی دەمێنی\nوەک شووشەیی ناسک دڵی بێچارە شکاوە\n\n\nپێم فەرموو: گوناهم چییە ئەی سەروی دڵارام\nچیدی مەکە دڵڕەنجە ئەسیری منی ناکام\nکوا تاقەتی ئەو جەورە هەموو تاب و توانام\nئەبرۆیی کەچت حاڵی دەمی مەرگی نیشان دام\nتەهدیدی سەری تیری موژانت بە عەلاوە\n\n\nئاوارە و خونخوارە، مەگەر وامقی عەزرام\nلۆمەم چ دەکەن، کوشتە و سەرگەشتەیی لەیلام\nغەرقی غەم و سەوداسەر و ئاشوفتە ‌و شەیدام\nبۆ دانەیی خاڵت بە فریو چووم، دڵی کێشام\nسەرتاسەری دەورەی قەمەرت، دانە ‌و داوە\n\n\nسێوی چەنەگەت، ئاوی حەیات و چەهی زەمزەم\nئەی گیانی عەزیزم بە فیدای ئەو سەر و پەرچەم\nئەوڕۆکە دەڵێم خاکی هەموو دەر وەسەرم کەم\nپرسیم: چییە دەرمانی برینی دڵی پڕغەم؟ \nفەرمووی کە دەوای سەهوە ئەدیب کاری کراوە"}]