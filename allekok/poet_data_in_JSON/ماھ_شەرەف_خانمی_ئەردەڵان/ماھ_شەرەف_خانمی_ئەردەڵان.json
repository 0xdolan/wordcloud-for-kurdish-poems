[{"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "بە زاتی شای لامەکانە", "poem_description": "", "poem_text": "بە زاتی شای لامەکانە\n\n\nبەو حەبیبی ڕەسوولانە\n\n\nلە ناکامیی خەسرەو خانە\n\nیا جەرگم بوو بە بوریانە\n\n\n\nفەوجی مەلایک لە سەما\n\n\nبۆ خەسرەوم هان لە عەزا\n\n\nویردمان بووگە واوەیلا\n\nتەسبیحمان ئاه و ئەفغانە\n\n\n\nدایم هان لە ناڵە و شینی\n\n\nکول نەباتی سەرزەمینی\n\n\nخوویان زاریی و گرینی\n\nهەرچی بەرگی درەختانە\n\n\n\nسەروان پایان ها لە گڵی\n\n\nقومری دەستی لە ڕووی دڵی\n\n\nنەوحەخوان جەمعی بوڵبوڵی\n\nبۆ ناکامیی ئەو جەوانە\n\n\n\nهەی هاوار هەی من بەدبەختم\n\n\nچارە شووم و زامان سەختم\n\n\nوەکی بەختم سیان ڕەختم\n\nمەرگی تۆم دی بەم چاوانە\n\n\n\nخەسرەوم، خاتر ناشادم\n\n\nبەرزە لە عالەم فەریادم\n\n\nهەر وەخت دەکەفی بە یادم\n\nلەو مەجلیسی کیتابخانە\n\n\n\nدەڵێی سەد نێشە لە جەرگم\n\n\nدەوینم بەو چاوانە مەرگم\n\n\nلە ئەسرین خوێنینە بەرگم\n\nفیدات بم شایی زەمانە\n\n\n\nئامانە خاکم بوو بەسەر\n\n\nبۆ سەرداری خەسرەوی فەڕ\n\n\nبە جەوری چەرخی حیلەگەر\n\nدەروون کەبابم ئامانە\n\n\n\nیاڕەب باجەتی پێغەمبەر\n\n\nلە ڕۆژی مەعرەکەی مەحشەر\n\n\nبەخشی گونای ئەو جوانە\n\nبە حەققی ئەو ئیمامانە\n\n\n\nچونکە لەی دنیایی فانی\n\n\nنەیکرد تا سەر کامەرانی\n\n\nیاڕەب تۆ حەققی سوبحانی\n\nسەربەرزی کەی لەو دیوانە\n\n\n***\n\n\n\n\n\nخەسرەو بەند بوو بەو زەنجیری\nکۆتاکەر زاری و ئەفغانە"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "گرفتارم بە نازی چاوەکانی مەستی فەتتانت", "poem_description": "", "poem_text": "گرفتارم بە نازی چاوەکانی مەستی فەتتانت\nبریندارم بە تیری سینەسووزی نێشی موژگانت\n\n\nبە تاڵی پەرچەمی ئەگریجەکانت غارەتت کردم\nدڵێکم بوو ئەویچیت خستە ناو چاهی زەنەخدانت\n\n\nبە قوربان، عاشقان ئەمڕۆ هەموو هاتوونە پابۆست\nمنیش هاتم، بفەرموو بمکوژن، بمکەن بە قوربانت\n\n\nتەشەککور واجیبە بۆ من ئەگەر بمرم بە زەخمی تۆ\nبە شەرتێ کفنەکەم بدرووی بە تای زوڵفی پەرێشانت\n\n\nلە کوشتن گەردنت ئازا دەکەم خۆت بێیتە سەر قەبرم\nکە ڕۆژی جومعە بمنێژی لە لای نەعشی شەهیدانت\n\n\nکەسێ تۆ کوشتبێتت ڕۆژی مەحشەر زەحمەتی نادەن\nئەگەر وەک من لە ئەم دونیایە سووتابێ لە هیجرانت\n\n\nهەمیشە سوژدەگاهم خاکی بەر دەرگانەکەی تۆیە\nڕەقیب ڕووڕەش بێ چون ناڵێ بگا دەستم بە دامانت\n\n\nدڵم مەشکێنە چونکوو مەخزەنی دەرد و خەمی تۆیە\nفدای شەرت و وەفات بم چی بەسەر هات مەیلی جارانت\n\n\nئەتۆ ئەمڕۆ لە موڵکی دڵبەریدا نادرەی دەهری\nبە ڕەسمی بەندەگی مەستوورە وا هاتۆتە دیوانت"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "عەزم جەختمەن", "poem_description": "کوردیی گۆرانی", "poem_text": "عەزم جەختمەن... \nئەمجار وە تاقی عەزم جەختمەن\n\n\nهیجرانت وە دڵ بەڵای سەختمەن\nیە گشت تەقازای شوومیی بەختمەن\n\n\nعەزمی شکارگای کۆساڵانمەن\nبەڵام جە دووریت پەشێو حاڵمەن\n\n\nبێ تۆ چۆن گێڵوون نەو دەشت و دەردا؟ \nبێ تۆ چۆن گوڵان کەروون وە سەردا؟ \n\n\nجەو مەکان ئاهووی وێنە چاو مەستان\nبەران مەکەران دەستان بە دەستان\n\n\nبێ تۆ ئەر مەیل کەم بە شکارشان\nحەسرەتمەند مانوو وە دیدارشان\n\n\nکەبکی کۆساری جەو سەحرا و کۆدا\nقەهقەه مەوانۆ نەو شەو و ڕۆدا\n\n\nئەر سەیرشان بێ تۆ سەر وە بەرگم بۆ\nئی سەفەر سەفەر لوای مەرگم بۆ\n\n\nجۆق جۆق قومرییان نەو مەکانەدا\nدایم مەشغووڵەن نە سەیرانەدا\n\n\nبەبێ تۆ ئەگەر نە دڵ بۆ شەوقش\nنە گەردەنم بۆ ئەو سیا تەوقش\n\n\nنەو وادیی دڵبەر بوڵبوڵ مەوانۆ\nسەحەرگە بە ناز دیدار مەنمانۆ\n\n\nئەگەر بە بێ تۆ مەیل کەروو پێشان\nنە دیدە کۆر بام، دەستم بکێشان\n\n\nجەو ماوا پۆل پۆل هەزار دەستانەن\nڕەسمشان دایم وێنەی مەستانەن\n\n\nوەستانشان ئەر بێ تۆ مەیل کەم\nدوور جە تۆ خاتر نە زووخاو کەیل کەم\n\n\nئیسە من لوام بییەن وە تاقی\nوەختێ تەر پەیمان نەمەندەن باقی\n\n\nدیداری ئاخر بنمانیم بە یەک\nکامی ناکامی بستانیم جە یەک\n\n\nبەڵکە عومرمان وەفا نەکەرۆ\nمن ماچوون، بەڵام خودا نەکەرۆ\n\n\nباقی و السلام، نووری دیدەی من\nدڵبەند و دڵدار، بەرگوزیدەی من"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "بە لای دەردەوە", "poem_description": "کوردیی گۆرانی", "poem_text": "بە لای دەردەوە... \nئەمڕۆ کەفتەبیم بە لای دەردەوە\n\n\nنامەی نەوجەستەم تازە کەردەوە\nساتێ زیاتەر خوابم بەردەوە\n\n\nجەو دما نە ڕووی میهر و وەفاوە\nهۆرێزام نە جا وێسام وە پاوە\n\n\nتەعزیمی نامەی مشک فامم کەرد\nمەڵهەم بی پەی زام، دەوا بی پەی دەرد\n\n\nقەسەم بەو خودای هەفت ئاسمان بۆ\nسەوگەند بە یەکتای حەق حاڵزان بۆ\n\n\nقەسەم تەبارەک نووری ئەحمەد بۆ\nقەسەمم بە تاج شاهی سەرمەد بۆ\n\n\nقەسەمم بە میهر عالەم ئارا بۆ \nقەسەمم بە حەق میهر و وەفا بۆ\n\n\nقەسەمم بە ماه، سەوگەند بە پەروین\nقەسەم بە وەحدەت رب العالمین\n\n\nبە گیانی فەرزەند وێنەی ماهی من\nیەعنی دڵارای غوڵام شاهی من\n\n\nبە مەرگی فەرزەند چوون گیانم قەسەم\nخانم، وە سۆمای چاوانم قەسەم\n\n\nبە... قەسەم\nبە سەفای سەفوەت یەکڕەنگی قەسەم\n\n\nبە نووری زەمیر دەروێشان قەسەم\nبە سۆزی دەروون دڵڕێشان قەسەم\n\n\nبە میهری قەلبی چەنی تۆم قەسەم\nبە گیانی عەزیز یاری نۆم قەسەم\n\n\nنییەن جەی دنیا پەی دڵەی تەنگم\nشادی غەیر جە تۆ، غەیر جە سەرهەنگم\n\n\nهەردووتان مایەی خۆشیی حاڵمەن\nهەردووتان سالار دوورە ماڵمەن\n\n\nهەردووتان دڵدار غەم ئەندێشمەن\nهەردووتان مەرهەم دڵەی ڕێشمەن\n\n\nهەردوو عەزیزتەر جە فەرزەندمەن\nیەکێ شەکەرەن، یەکێ قەندمەن\n\n\nباقی والسلام ئەی نووری دیدەم\nبینایی چاوان هەم بەرگوزیدەم\n\n\nموبارەکت بۆ بە شادمانی\nپەی تەفریحی دام تێدا بوانی"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "والی وەهارەن", "poem_description": "کوردیی گۆرانی", "poem_text": "والی وەهارەن... \nبە تاجت قەسەم، فەسڵی وەهارەن\n\n\nشکۆفەی گوڵان جە دوور دیارەن\nئیبتیدای فەزای گوڵ و گوڵزارەن\n\n\nزومەڕەد ڕەنگەن سەحرا و کەش و کۆ\nبە جەخت مەناڵان نە هیجرانی تۆ\n\n\nگوڵان و گوڵزار وە هەم جەم بەستەن\nبوڵبوڵ جە بادەی وەسڵشان مەستەن\n\n\nژەرەژ مەوانۆ نەسەر کڵاوان\nمەدۆ جیلوەی وێش نە پای وەفراوان\n\n\nبوڵبوڵ نە سۆزش بییەن نەغمەخوان\nهەزار مەوانۆ بە هەزار دەستان\n\n\nدرەختان خەڵات ئەخزەری پۆشان\nدڵەی دەساخان جە نەو مەخرۆشان\n\n\nدەهەن وا کەردەن شکۆفەی دڵ چاک\nبەرگی تاک پۆشان خەڵات وە ڕووی خاک\n\n\nوەنەوشە و ڕەعنا، گوڵ مینا و سۆسەن\nخەیمەشان پێکان زێبا و یاسەمەن\n\n\nبداخ و زەمەق، نەسرین و ڕێحان\nگوڵ سورخ و گوڵ زەرد چەنی ئەرغەوان\n\n\nهەر یەک بە تەورێ خودسازیشانەن\nئەمما پەشێوی دووریی تۆشانەن\n\n\nسوپای سیسەنبەر خێزان جە باخان\nگوڵ مێخەک کەردەن چەمەن چراخان\n\n\nلالە و شەقایق سونبوڵ و شەوبۆ\nزار زار مەگرەوان پەرێو عەزڵ تۆ\n\n\nنەستەرەن نە باغ، نەیلۆفەڕ نە ئاو\nنەرگس نە چەمەن، سەمەن نە شەتاو\n\n\nپەی دووریت -قوربان- سەرحەڵقەی یاران\nهەر یۆ بە نەوعێ ماتەمێ داران\n\n\nنیمێ گەردن کەچ، نیمێ سەر نەوەر\nنیمێ جگەرخوون، نیمێ خاک وە سەر\n\n\nنیمێ سووچیان سەبوونی دووری\nنیمێ وا بەردەی واگەی مەهجووری\n\n\nنیمێ جامەی گیان وێشان کەردەن چاک\nنیمێ دوور جە تۆ، سەر نییان وە خاک\n\n\nنیمێ چەنی غەم سەر نییان وە هەم\nنیمێ پەی ئامات، گەرتەنی وە دەم\n\n\nخولاسەی کەلام: مایەی نیشاتم\nڕۆح ئەفزای ڕۆحم، مایەی حەیاتم\n\n\nقەسەم بەو لیقای یووسف ئاسای تۆ\nهیچ یەک نەی گوڵان نەکەردەنم بۆ\n\n\nتەماشای سەحرا و گوڵانی وەشبۆ\nشەرتەن نەی وەهار جە من حەرام بۆ\n\n\nسەیری گوڵاڵان نە پای کۆساران\nبێ تۆ -دوور جە تۆ- سەفا نەداران\n\n\nڕەزای فدەویت زویر و زارەن\nپەرێو مەعزوولیت جە گیان بێزارەن\n\n\nگەردوونی چەپگەرد چە نەردێ بازا\nئەساسەی عوزلەت نیم ساعەت سازا\n\n\nچێش مەبۆ فەڵەک نەردێ بشانۆ\nدەردەکەی ئێمە بەوان بنمانۆ؟"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "خەسرەوم دەردم", "poem_description": "کوردیی گۆرانی", "poem_text": "خەسرەوم دەردم... \nجە جەوری فەڵەک ناسۆرەن دەردم\n\n\nجگەر پڕ جە هوون، هەناسە سەردم\nئەسرین سەروازەن وە چیهرەی زەردم\n\n\nخوسووس - فیدات بام - شای کەمەر لاڵم\nئیمشەو جە سۆزش جگەر زووخاڵم\n\n\nپەرێ ناکامیت مەگرەوام بە تاو\nجە بەدبەختیی وێم سەر نیام وە خاو\n\n\nدیم جە خاو مەرگ: شای جەم ویقارم\nمەسرووری دەروون ڕێشی زامدارم\n\n\nجە کیتابخانە چون هەردەجاران\nنە دەورت دڵشاد جەم بەستەن یاران\n\n\nخەسرەو وێت وە فەڕ خەسرەوانەوە\nنیشتەبێت نە سەدر کیتابخانەوە\n\n\nچەنیی بەدبەختان عەیش و نۆشت بێ\nلاڵ بام، نام مەرگ فەرامۆشت بێ\n\n\nهەر یەک وە نەوعێ مەکەردی دڵشاد\nنەو قەبری تاریک نمەکەردی یاد\n\n\nمەواتی ئەووەڵ نەوجوانییەن\nئیبتدای سروور کامەرانییەن\n\n\nگۆشت وە ئاواز ناڵەی ئاهەنگ بێ\nخاترت مەسروور جە سەدای چەنگ بێ\n\n\nمەجلیسی مەخموور سەرمەستی مەی بین\nموتریبان سەرگەرم ئاهەنگی نەی بین\n\n\nبە شاد مەساوان سەر وە خاکی پات\nڕۆح و عومر و گیان مەکەردن فیدات\n\n\nتۆ بەو تەور و تەرز هەردە جارانت\nدڵداری مەدای یەک یەک یارانت\n\n\nمەواتی: سوڵتان، نووری دیدەی من\nخواهەری مەحزوون غەمکەشیدەی من\n\n\nچۆنی جەی گەردش چەرخی نە ڕەواق\nچەنی مەویاری ئەییامی فیراق؟ \n\n\nیە چەندێ وەختەن بێ وەفا و سیفەت\nپەرێ پابۆسم نامای وە خەڵوەت؟ \n\n\nسەوگەندم بە زات حەیی بێ چوونەن\nمەیلم چەنی تۆ جەی وەر ئەفزوونەن\n\n\nشەوان بە یادت بە ڕۆژ ئاوەردەن\nپەی تاسەی ڕەعنام ئیمانم هەردەن\n\n\nچەنی ئی بەدبەخت بکەردی خیتاب\nبەحست بێ نەقڵ تەحریر و کیتاب\n\n\nجە شوومیی ئی بەخت نەحسی سیاچار\nخەسرەوم، نەو خاو ناگاه بیم بێدار\n\n\nدیم نە ئەساسەی خەڵوەت، نە شاهەن\nتەنیایی مەحزوون دەروون سیاهەن\n\n\nتولووعی سوبحەن هەوا لوولووڕێز\nئاما بە یادم نە بەزمی پەروێز\n\n\nوە نەرم نەرمێ دەست کەردم وە شین\nلاوناوم خەسرەو بە دیدەی نمین\n\n\nواتم: خەسرەوم، فیدای فەوتت بام\nقوربانی مەستیی بادەی مەوتت بام\n\n\nفیدای ئەو ناڵەی سۆز جەرگت بام\nقوربانی سەفەر موڵکی مەرگت بام\n\n\nفیدای ئاخ و داخ وەختی فەرمانت\nقوربان لوای ڕاگەی نیهانت\n\n\nفیدای ساز و سۆز مەجلیسی بەزمت\nفیدای تەپڵ و کۆس مەیدانی ڕەزمت\n\n\nفیدای ئەو مەجلیس خەسرەوی تەورت\nئیسە بە قوربان دەستاخیی قەورت\n\n\nخەسرەو، من سەرگەرد قەسری خاپوورت\nفیدای ئەو یانەی تار و دەیجوورت\n\n\nفیدای دوو ئەبرۆی سیای مشکینت\nقوربانی کاکۆڵ عەنبەر ئاگینت\n\n\nسەر گەرد دوو عەینی شەهلای مەیگوونت\nفیدای مەنسووبان دڵ پڕ جە هوونت\n\n\nئاغەم، سەر هۆردار بوینە حاڵم\nبە ناکامیی تۆ، دەروون زووخاڵم\n\n\nقەسەم بەو جەماڵ یووسف ئاسای تۆ\nموونیسم ئاهەن دایم شەو و ڕۆ\n\n\nسا فەڵەک چون من سیاچارە بۆ\nسەرنگوونی خوار، پارە پارە بۆ\n\n\nنەردی مەرگش شەند پەی شای فەڕوخ فەڕ\nکامەرانیی وێش نەکەرۆ تا سەر\n\n\nباقی جە نەعیم دایم شادیت بۆ\nمەستوورە قوربان نامورادیت بۆ"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "خەسرەوم نەوەن", "poem_description": "کوردیی گۆرانی", "poem_text": "خەسرەوم نەوەن... \nکۆر بام جە دیدە یە ساڵی نەوەن\n\n\nتەمام مەنسووبان، ئەر ڕۆ، ئەر شەوەن\nمات و سەرگەردان بێ خورد و خەوەن\n\n\nنە دووریی خەسرەو مەدان وە سەردا\nیەخە تا دامان وستەن بە وەردا\n\n\nماچان: مەر خەسرەو سەرمەستی خاوی؟ \nمەر بێزار نە سەیر شکار و ڕاوی؟ \n\n\nیە وەخت و وادەی سەیر و شکارەن\nسەحرا پۆشیدە سەبزەی وەهارەن\n\n\nخیابان سەبزەن چون زومەڕەد ڕەنگ\nبوڵبوڵ مەشغووڵەن بە ناڵەی ئاهەنگ\n\n\nگوڵسورخ نەمەندەن ڕەنگ نە جەمینش\nشەقایق ڕەوان ئەشک و ئەسرینش\n\n\nنەرگس حەسرەتمەند نە دیداری تۆن\nداغداری باڵات، ئەر شەوەن، ئەر ڕۆن\n\n\nشەوبۆ نە کۆهسار [هەر داد پەلاش]\nبەنەفشە و ڕەعنا نەوحە و عەزاش\n\n\nزێبا و نەستەرەن چەنی سیسەنبەر\nئەلوەداشانەن پەی شای لاڵ کەمەر\n\n\nسۆسەن و لالە ئەگەر بە داخەن\nگوڵەزەرد پەرێت نە ئاخ و داخەن\n\n\nگوڵ زەمەق پۆشا لیباسی ماتەم\nئەو داغداری تۆن شای دارا حەشەم\n\n\nهەر یەک وە ڕەنگێ داخ وە بانی داخ\nنە داخی باڵات سەرتاپا قەڵاخ\n\n\nنەوحەخوانی تۆن نە باغی خەسرەو\nجەم بەستەن نە دەور ئوتاغی خەسرەو\n\n\nخوسووسەن «سوڵتان» مەحزوونی موزتەر\nمەناڵوون پەرێت جە زەینەب بەتەر\n\n\nمەواچوون: فەریاد فوغانم خەسرەو\nڕەنج بەردەی بێ سوود وە بادم خەسرەو\n\n\nعەزیزی نازار باوانم خەسرەو\nبینایی بە ڕاست چاوانم خەسرەو\n\n\nنەهاڵی تازە پەی یاوام خەسرەو\nئاتەشپارەی جەنگ هەم داوام خەسرەو\n\n\nموونیس چەنی دەرد هەم غەمم خەسرەو\nمەلوولی زەنجیر ستەمم خەسرەو\n\n\nوە دەستی ئازار عەلیلم خەسرەو\nنە دامانی خاک زەلیلم خەسرەو\n\n\nنەو قەبری تاریک دەستاخم خەسرەو\nساحێب سوپا و سان بەیداخم خەسرەو\n\n\nبرای مەنۆچیهر سیفاتم خەسرەو\nکۆچ کەرد وە ڕاگەی نەهاتم خەسرەو\n\n\nجوانی بیست و نۆ ساڵەم خەسرەو\nدڵخوشی ماتەم نە عاڵەم خەسرەو\n\n\nبەبێ تۆ وێڵم نە هەردان خەسرەو\nقەسەم بە ئیعجاز شای مەردان خەسرەو\n\n\nتا ئەو ڕۆ سەحرای مەحشەر مەخێزۆ\nشەرت بۆ ئەسرینم بە گڵکۆت ڕێزۆ\n\n\nلاڵ بام جە زووان، کۆر بام جە دیدە\nنە دووریی باڵات، شای پەسەندیدە\n\n\nهەرچەند مەگرەوو بە زاری و خورۆش\nجارێ تەر دەنگت بژنەوون بە گۆش\n\n\nهیچ دەنگێ نییەن پەی ساکنیی دڵ\nوێڵ و سەرگەردان خەرگاو و خجڵ\n\n\nمەناڵوو زار زار بە دیدەی غەمبار\nئەسرینم ڕەوان چون سەیلی وەهار\n\n\nیە زایەڵەی شین ڕۆی ڕەستاخێزم\nمەگرەوو زار زار پەی شای پەروێزم\n\n\nمەواچوون: خەسرەو قەزات بە گیانم\nمەڵهەمی دەروون ڕێشی بوریانم\n\n\nبەو خودا قەسەم واحید و فەردەن\nنە تۆ زیادتەر کەسم نەمەردەن\n\n\nشەو و ڕۆ نە هیجر داغی باڵای تۆ\nهەر مەواچوون: داد، هەر مەکەروون ڕۆ\n\n\nمەواچوون: هەی داد، شای خەسرۆم ڕۆ\nجێگەی گشت کەسم نە جای بابۆم ڕۆ\n\n\nمەحرەمی ڕازان جەی وەرتەرم ڕۆ\nدڵداری عەزیز هەم دڵبەرم ڕۆ\n\n\nنە یاگەی بابۆم جێگەی خوێشم ڕۆ\nئیسە سەر دەفتەر ڕۆژی ڕەشم ڕۆ\n\n\nساحێب وەفا و شەرت جای هاوارم ڕۆ\nئەنیس و موونیس غەمگوسارم ڕۆ\n\n\nشەوکەتی جەمیع ئەردەڵانم ڕۆ\nخامۆشیی چرای نۆ باوانم ڕۆ\n\n\nنەهاڵی دەوڵەت لافاو بەردەم ڕۆ\nجە نەخلی شادی بەر نەوەردەم ڕۆ\n\n\nئەمیری ئەعزەم کوردستانم ڕۆ\nمایەی دڵخۆشیی دۆستانم ڕۆ\n\n\nسەرداری ساحێب موڵک و ماڵم ڕۆ\nمەجنوونی چۆڵگەرد پەشێو حاڵم ڕۆ\n\n\nخەسرەو، خۆم فیدای ناکامیی کامت\nفیدای جوانیی نیمە تەمامت\n\n\nچۆن مەبۆ - ئاغەم - نە ڕای دەهری دوون\nمن ساغ و سەلیم تۆ بە سەرنگوون؟ \n\n\nئومێدم بە حەق دانای زولجەلال\nمنیچ هەر بەو شەرت شێخان کەم بە ماڵ\n\n\nتا جە ڕووی خەسرەو نەبوون شەرمەسار\nبشوون وە خدمەت شایی جەم ویقار\n\n\nئیسە تا زیندەم قەلبم چون کەواو\nجە دووریی خەسرەو مەسۆزۆ بە تاو\n\n\n«عیزەت» دۆعا کەر وەس بدەر گەزاف\nمەشی بەو مەکان بە یەقینی ساف"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "سپیهری کەچ گەرد", "poem_description": "کوردیی گۆرانی", "poem_text": "سپیهری کەچ گەرد... \nداد جە دەستی تۆ سپیهری کەچ گەرد\n\n\nمەسنەدگای عەیش کێت وە تاراج نەبەرد؟ \nمەجلیسی شادیی کێت بەتاڵ نەکەرد؟ \n\n\nدڵەی کێت جە غەم تۆ نەکەرد ناشاد؟ \nخەزانەی سروور کێ نەدای وە باد؟ \n\n\nنەونەهاڵی عومر کێ نەکەردی پەی؟ \nوە یانەی کام کەس تۆ نەوستی وەی؟ \n\n\nجە نەخلی وجوود نەورەس نەهاڵان\nکام مەردێ وە جەور نەکەردی ناڵان؟ \n\n\nهەر کۆ جوانێ ساحێب تەخت و تاج\nگوڵباغچەی عومرش نەکەردی تاراج؟ \n\n\nخوسووسەن خەسرەو شای کەمەر لاڵم\nمایەی ئیقتیدار عومر و ئیقباڵم\n\n\nسرووری خاتر غەمگین و ڕێشم\nنە یاگەی گشت کەس: بێگانە و خوێشم\n\n\nجە ڕاگەی جەفا و حیلە و مەکر و فەن\nنەخلی جوانیش کەردی ڕیشەکەن\n\n\nنە سەرای تاریک کەردی دەستاخش\nبەردی وە غارەت شادی و دەماخش\n\n\nبدیە جەفای تۆ گەردوون تا چەندەن؟ \nهەزارێ چون من بێ ساحێب مەندەن\n\n\nسا تۆیچ وێنەی من دەروون سیا بای\nبێ بەهرە و بێ عەیش هەر نە عەزا بای\n\n\nفەڵەک نە جەورت زار و سەرگەردان\nوەختەن چون دەیری بشوون وە هەردان\n\n\nنەی زوڵمی سەنگین نەی بێدادی تۆ\nهەر مەواچوون: داد، هەر مەکەروون ڕۆ\n\n\nوالیی زی شەوکەت یوسف لیقام ڕۆ\nئەسکەندەر شەوکەت، حاتەم عەتام ڕۆ\n\n\nهوژەبری بێ باک ڕۆی مەیدانم ڕۆ\nفەخر دوودمان ئەردەڵانم ڕۆ\n\n\nجەمشیدی سانی فەرەیدوونم ڕۆ\nئیسە گیری دام قەبر دوونم ڕۆ\n\n\nشەمعی شەبستان خەسرەو خانم ڕۆ\nمایەی شادی و شەوق کوردستانم ڕۆ\n\n\nزوبدەی والییان واڵا جاهم ڕۆ\nفخر الولاتم موهر شاهم ڕۆ\n\n\nجوانی نەورەس با نگینم ڕۆ\nمایەی دڵوەشیی دنیا و دینم ڕۆ\n\n\nشاه لاڵ کەمەر هەم لاڵ بەخشم ڕۆ\nسانی تەهمەتەن ساحیب ڕەخشم ڕۆ\n\n\nلاڵ بەخش، خۆم بەفیدای لاڵ بەختانت بام\nفیدای بەزم عەیش مەی نۆشانت بام\n\n\nخەسرەو، ئامانەن فیدای نامت بام\nدەستاخی هەزار قەید و دامت بام\n\n\nفیدای دوو دیدەی مەست و مەخموورت\nقوربان ڕەنجش تەن ڕەنجوورت\n\n\nقوربان ناڵەی زار و زگارت\nفیدای زەلیلیی دەست ئازارت\n\n\nخەسرەو خۆم بە فیدای نەوجوانیت بام\nفیدای تاج و تەخت خەسرەوانیت بام\n\n\nفیدای جوانیی کام نەیاوات بام\nفیدای ماڵی چۆڵ خەسرەوئاوات بام\n\n\nفیدای کەنیزان بێ ناز مەندەت بام\nفیدای غوڵامان سەرئەفگەندەت بام\n\n\nسەرگەردی سوپای بێ سەردارت بام\nخەسرەو وێم قوربان کەچیی کارت بام\n\n\nفیدای جوانیی ناتەمامت بام\nشاهم، بە سەرگەرد عەقڵ و فامت بام\n\n\nقوربانی خەڵوەت بێ خەسرەوت بام\nفیدای بەزم و عەیش ڕۆژ و شەوت بام\n\n\nفیدای تەپڵ و کۆس ڕۆژی جەنگت بام\nئیسە خامۆشیی سەرای سەنگت بام\n\n\nخەسرەو هۆردارە سەرێ نەی خاوە\nویلایەت خاپوور، خەڵوەتی خاوە\n\n\nسوپای نیزامت مەندەن بێ ساحێب\nعەمەلە و ئەتباع، دەربان و حاجێب\n\n\nبە تاجت، تەمام بێ ئاغە مەندەن\nدڵ مەلوول جە غەم، لەب بەستە خەندەن\n\n\nفیدات بام داخان گشت وە خاک بەردی\nیە چە مەرگێ بی، بێ وادە کەردی؟ \n\n\nئێمەت وست بێ کەس وێت بە جوانی\nدڵ کەندی نەی دەهر پڕ حیلەی فانی\n\n\nشاهم، سەوگەندم بە بەزم و بادەت\nقەسەم بەو مەرگی بێ وەخت و وادەت\n\n\nئانێ دەقیقە نییەن قەرارم\nپەی نەوجوانیت هەر شینەن کارم\n\n\nئەر لەحزەی غوسسە بەر بشووم نە دڵ\nمنیچ بێ وادە سەر بنیۆم وە گڵ\n\n\nسا چۆن بۆ فیدای دەوری دیدەت بام\nقوربانی خاتر غەم ڕەسیدەت بام\n\n\nفیدای ئەو شەوکەت خەسرەوانیت بام\nقوربانی مەجلیس کیتاب خوانیت بام\n\n\nئێمە بگێڵین نەی دنیای پڕ جەور\nخەسرەو وە ناکام سەر وە سەرای قەور\n\n\nتۆ مەیلت دایم وە چەنگ و نەی بێ\nبەی سەرای تاریک دڵوەشیت کەی بێ؟ \n\n\nجە دیدە کۆر بام زوانم بۆ لەنگ\nچۆن قەرارتەن تۆ نەو قەوری تەنگ؟ \n\n\nجای باڵشی قوو چێشەن باڵینت؟ \nکێ هەن بێ موونیس شەوان ناڵینت؟ \n\n\nئەساسەی خاوت کێ مەکەرۆ ساز؟ \nنەو سەرای تاریک کێ مەبۆت هامڕاز؟ \n\n\nئیسە خاپوورەن سارا و ئوتاغت\nخامۆش و بێ نوور شەمع و چراغت\n\n\nکۆر بام پەرێ عومر بەسەر نەوەردەت\nپەی عەیشی دنیای تەمام نەکەردەت\n\n\nخەسرەوم، یە جەور دنیای بێ وەفان\nوەر نە من بێ تۆ پەی چێشم ئی گیان؟ \n\n\nفەڵەک، واژگوون پارە پارە بای\nسا تۆیچ وێنەی من سیاچارە بای\n\n\nکارت هەر جەورەن چەرخی سفڵەی دوون\nبە حەققی عەلی ببای سەرنگوون\n\n\nمەستوورە نە جەور دنیای پڕ تەزویر\nنە جای تەقریرەن، نە یاگەی تەحریر\n\n\nبنیشە ناشاد چەنی دەرد و غەم\nتا کە ڕوو بنیەی بە سەرای عەدەم"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "خەسرەوم وەهار", "poem_description": "کوردیی گۆرانی", "poem_text": "خەسرەوم وەهار... \nیا شا نەیەوە ئیمساڵ نەو وەهار\n\n\nبەر نەیان وە بەر گوڵان جە گوڵزار\nنەکەرۆ درەخت شکۆفە ئیزهار\n\n\nنە سەحنی چەمەن نەوانۆ بوڵبوڵ\nهەنی نەکێشۆ ژاڵە نە ڕووی گوڵ\n\n\nنیلۆفەڕ تا حەشر بەر نەیۆ جە ئاو\nجە ڕووی گوڵی سورخ نەکێشۆ گوڵاو\n\n\nبەنەفشە و سونبوڵ نەسرین و شەوبۆ\nتا قامی قیام بەرنەیان جە کۆ\n\n\nسۆسەن و لالە و ڕەعنا و گوڵی زەرد\nهەنی سەوز نەبان چەنی سۆز و دەرد\n\n\nسوپای گوڵاڵان خوار و نگوون بۆ\nشەقایق ڕەنگ زەرد، جگەر پڕ هوون بۆ\n\n\nنەسیمی سەبا نەیۆ وە چەمەن\nنەشانۆ شەونم وە ڕووی نەستەرەن\n\n\nجەعفەری و سەمەن ڕەیحان و بداخ\nنەڕوویان جە خاک چەنی ئاخ و داخ\n\n\nئاغەم، دمای مەرگ دیدەی شەهلای تۆ\nیا شا، کەس نەرگس نەکەرۆ وە بۆ\n\n\nبگیرۆ وە دەست هەرکەس دەستەی گوڵ\nوێنەی نێشی خار بەپێکۆش نە دڵ\n\n\nقەهقەهەی کەبکان نەیۆ نە کۆهسار\nنە ڕەنگی گوڵ بۆ نە بەزمی گوڵزار\n\n\nنەڕێزۆ سوەیل ئیمساڵ چون ساڵان\nڕەنگ زەرد نەکەرۆ بەرگی نەهاڵان\n\n\nپەی چی خەسرەو بەند نە تۆی مەزارەن\nمەستوورە جە سەیر وەهار بێزارەن\n\n\nقەسەم بەو خودا واحید و فەردەن\nئی چەند ڕۆژەی عومر تا وادەی مەردەن\n\n\nجە دمای خەسرەو سەیری سەحرا و دەشت\nئارەزووی چەمەن، تەماشا و گوڵگەشت\n\n\nنەکهەتی گوڵان شەمامەی وەشبۆ\nجەی دنیای پڕ مەکر، جە من حەرام بۆ\n\n\nمەستوورە مەلوول، دڵ جە مەینەت مەست\nجامی عەیش توهی، شیشەی غەم بە دەست\n\n\nمەقالەم جە سەنگ سیا ستاران\nدەروون خانەقای غەم و پەژاران\n\n\nئیرادەی ئەملاک ئیقلیمی شادی\nساعیی شەواریع ڕای نامورادی\n\n\nنمەز بەختی تۆ چە نەقشێ کەندەن\nسەمەن فرۆشا و سۆسەنش مەندەن\n\n\nفەڵەک سەرچەشمەی عەیشش ببۆ وشک\nلاڵش بەدەڵ کەرد چەنی بیدی موشک\n\n\nهەر من مەزانوو جەستەی حاڵی تۆ\nتەبخاڵەی لەبان لەعلی لاڵ تۆ\n\n\nتەڵخیی ڕووی عەنناب زیندەگانیی تۆ\nعەننابی گۆنای زەعفەرانیی تۆ\n\n\nژوولیدەی خەمان تەرزی توغرای تۆ\nشەفەق سای ئوفوق جە مای سیای تۆ\n\n\nئای جە گڕەی نار وەی دەروونی تۆ\nمەوجی دەریای دڵ پڕ جە هوونی تۆ\n\n\nگا یادی هەنگام عەیش و نۆشی تۆ\nگا ناری کوورەی مەینەت جۆشی تۆ\n\n\nکافر وێنەی تۆ تەن زووخاڵی بۆ\nجامش جە بادەی عوشرەت خاڵی بۆ\n\n\nدوشمن ئەو جامەی قەڵاخی پۆشۆ\nسەهبای ناکامیی میحنەت بنۆشۆ\n\n\nگەردوونی کەچ باز چە نەردێ بازا؟ \nیە چە مەکرێ بی پەرێ تۆ سازا؟ \n\n\nعەجەب جە دەریای خەمان غەرقەنی\nقەدەم سووگوار تا بە فەرقەنی\n\n\nقاروورەی شادیت لە غەم شکستەن\nپەی مەرگی خەسرەو حەقت بەدەستەن\n\n\nئەر تاتا ڕیشەی جەرگت پەی کەری\nیا وادی میحنەت بە غەم تەی کەری\n\n\nئەر جە شەو تا ڕۆ، جە ڕۆ تا بە شەو\nهەر واچی: هەی داد، هەی ڕۆ، هەی خەسرەو\n\n\nپەی موفارەقەت ئەو بەرگوزیدەت\nڕەوان بۆ ئەسرین هوونین نە دیدەت\n\n\nپەی مەرگی خەسرەو هێمای هەر کەمەن\nتا عەیشی سەد بار سزاش ماتەمەن\n\n\nلاکین -ئەی عەزیز- قیبلەی عەزیزان\nباشقەی فیرقەی ساحێب تەمیزان\n\n\nئەی ڕا بەعیدەن جە ڕای خیرەدمەند\nخەسرەو کەی بە دام درەخت بییەن بەند؟ \n\n\nنە ڕای ڕەزای حەق کرداری باتڵ\nدەروون نە تەزمیر ئەندێشەی قاتڵ\n\n\nالحمد لله تۆ وێت وەندەنت\nنەقش ئەی حەدیس نە دڵ کەندەنت: \n\n\nو من یلبس سودا لبوسا\nیختم میتا غیا عبوسا\n\n\nئەو سەودەی عەزیز جە سووگواری\nدیدەش مەپۆشۆ جلباتی تاری\n\n\nهەرگیز نم نە ڕووی دیدەش نییەن ڕەم\nتا ڕۆحی باری بوینۆ بە چەم\n\n\nتۆ ئەر سەد نە غەم دەروونت هوونەن\nبەڵێ ئەی تەورە ئەدواری دوونەن\n\n\nحەیف نییەن چون تۆ شیرین شەهبازێ\nشۆخێ مەهوەشێ ئالوودەی نازێ\n\n\nیەک جیهەت نە عەیش عوشرەت جیا بۆ\nپەیوەستە ئەوقات بەرگش سیا بۆ؟ \n\n\nجیهانێ یەکسەر جە غەم مەشعووفەن\nخورشیدی چون تۆ دایم کوسووفەن\n\n\nتۆ بنامیزاد زێبا حوورەنی\nچە حوورێ؟ لایەق حوللەی نوورەنی\n\n\nگوڵ تا غونچە بۆ چە شەوقێ دارۆ؟ \nغەرقەن جە بۆدا چە زەوقێ دارۆ؟ \n\n\nهیچ ڕەنگێ نییەن جە مەستوورەوە\nزینەت ها بە ڕەنگ سپی و سوورەوە\n\n\nئەر سەد مولەققەب بە مەستوورەنی\nتۆ زێبای دێبای سپی و سوورەنی\n\n\nوادەی وەهارەن چون گوڵ جیلوە کەر\nبە ڕەشکی خاسان ڕەعنای دڵ پەیکەر\n\n\nزینەت دەر وە جام جەم نمای جەمشید\nببێزۆ ئەنوار شەعشەعەی خورشید\n\n\nبپۆشە دێبای زێبا بە قامەت\nتا پەی قامەتت خێزۆ قیامەت\n\n\nپەی موردە ماتەم سوودێ نەدارۆ\nماتەم دوودێ نەدارۆ\n\n\nئیللا جە هەنگام خەمسەی فەرایز\nئەلحەمد وە ئیخلاس کەرەش عەرایز\n\n\nما باقی بەقای دنیا نەدارۆ\nجە شادمانی ڕەحمەت مەوارۆ\n\n\nئیبراهیم ئەر سەد گوستاخیش کەردەن\nبەڵێ یە شەرتەن بە جا ئاوەردەن"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "کلام مستورە در فوت مرحوم سلطان خانم", "poem_description": "کوردیی گۆرانی", "poem_text": "فەڵەک وە بەختم... \nدیسان نەردی بەد شانای وە بەختم\n\n\nئاوەردی وە سۆز زامانی سەختم\nگوڵگوڵی کەردی جە هووناو ڕەختم\n\n\nجە تەبەق سیا بەختانم زانای\nدیسان مەرگی نەو پەنەم نمانای\n\n\nوە کۆگای شادیم هەرەس ئاوەردی\nمەتاعی عەیشم وە تاراج بەردی\n\n\nنمەک وە زامان وەرینم پاشای\nزامی خەسرەوم جە نەو خەراشای\n\n\nچەنگ وستی نە تۆی زامی کۆنە و نۆ\nزامی والیدم ئاوەردی وە سۆ\n\n\nجە هووناوی دڵ کەردی غەڵتانم\nنمانای پەنەم مەرگی سوڵتانم\n\n\nفەڵەک، تۆ چو من خاتر حەزین بای\nسەرنگوون و خوار، خەستەی غەمگین بای\n\n\nدایم جامی تۆ مەملوو جە زەهر بۆ\nخوداوەند جە هەر وە قەهر بۆ\n\n\nیە چە نەردێ بی وە تاڵەم شانای؟ \nیە چە دەردێ بی پەنەم نمانای؟ \n\n\nیە چە لاهێز بی ئاوەردی پێمدا؟ \nیە چە خارێ بی کاشتی نە ڕێمدا؟ \n\n\nیە چە داخێ بی نمانای بە من؟ \nنەخلی دڵوەشیم چۆن کەندی جە بن؟ \n\n\nجە چاوان کۆر بام، بیناییم بۆ کەم\nمەرگی سوڵتانم چەنی دی وە چەم\n\n\nگەردوون، تۆ کارت مەر هەر ستەمەن\nوەفا و شەرت و بەین جە لای تۆ کەمەن\n\n\nوە نەوجوانان -چەرخ جەفاکار-\nمەنۆشی سەهبای ئەجەل وە ناچار\n\n\nجە تەخت و جە بەخت مەکەریش بێ بەر\nعەیش و شادی - نەمازی تاسەر\n\n\nنە هەر جا شۆخێ شیرین ئەندامێ\nسنەوبەر قامەت زێبا خەرامێ\n\n\nفەیرۆزە خاڵان خوتەن سیاهێ\nلەیل سیم ئەندام ئاهوو نیگاهێ\n\n\nڕەند دڵکەشێ، شۆخێ، شەهبازێ\nسەراپا بێ عەیب ئالوودەی نازێ\n\n\nنیشتە بۆ بە شاد نە تەختی شادی\nمەسروور و مەشعووف خاتر ئازادی\n\n\nتۆ بە دەسی جەور -چەرخی پڕ ستەم-\nبیساتی عومرش مەدەری وە هەم\n\n\nمەسۆچی دڵەی یارانش جە دەرد\nسفتەی سیاشان مەدەری وە گەرد\n\n\nخوسووسەن شادیی دڵەی خەستەی من\nمەڵهەمی زامان پەترۆ بەستەی من\n\n\nباشی خانمان ئەردەڵان ماوا\nهەمشیرەی دڵبەند شای خەسرەوئاوا\n\n\nیادگار مەندەی والییانی پێش\nمەسرووری دڵەی بێگانە و هەم خوێش\n\n\nگوڵبونی گوڵزار دەورەی مەعالی\nخورشیدی سپیهر، والی بن والی\n\n\nکانی فەهم و عەقڵ، شای چەم سیاوان\nوالیزادەی ڕەند، نازاری باوان\n\n\nفیدای نامش بام سوڵتانی ئافاق\nجە هەم قەتاران بە نێکی بێ تاق\n\n\nسپیهری بێ شۆن دوونی شووم چارە\nجە تەخت و دەوڵەت کەردش ئاوارە\n\n\nوە تاڵان بەردی عەمر و دەماغش\nوە بێ ناز هێشتی قەسر و ئوتاغش\n\n\nجەمعێ جە داخش کەردی خۆن جگەر\nتیفڵی عەزیزش وستی بێ مادەر\n\n\nکەنیزان بێ ناز، غوڵامان زارەن\nعەمەلە و ئەتباع جگەر ئەفگارەن\n\n\nدڵەی ئەحبابش مەملوو جە هوونەن\nیاران گشت زەبوون زار و زەبوونەن\n\n\nفێشتر ئی غەمگین جە شادی دوورە\nئی غەمزەدەی زار خەستەی مەهجوورە\n\n\nقەسەم بە حەقفی عیزەتی عەزیم\nبەو عەهد و پەیمان سوحبەتی قەدیم\n\n\nبەو وەفا و ئیقرار چەنی من بەستی\nبەی مەرگی بێ وەخت بێ خەستی\n\n\nبەو پێشانی ساف چون ماهت قەسەم\nبەو جەرگی خەستەی تەباهت قەسەم\n\n\nبەو دەستەی زوڵفان عەنبەر بۆت قەسەم\nبەو سینەی سیمین دوو لیمۆت قەسەم\n\n\nبەو دورجی مەملووی مرواریت قەسەم\nبەی زامی ناسۆر دیاریت قەسەم\n\n\nبە گیانی شیرین عەزیزت قەسەم\nبەو ڕێزەی ڕازان لەبڕێزت قەسەم\n\n\nبە ناکامیی کام خەسرەوم قەسەم\nوە دەیجووری ڕۆژ چون شەوم قەسەم\n\n\nقەسەم بە ئیعجاز شاهی مەردانەن\nدەردی تۆم سەرمەشق گردین دەردانەن\n\n\nناستت سەر بەروون من بەی دەردەوە\nزەخمی خەسرەوت تازە کەردەوە\n\n\nجەو دەمدا خەبەر مەرگت یاوا پێم\nکەردم بێ گەزاف قەسدی گیانی وێم\n\n\nیانەی سەبووریم یەکسەر خەراوەن\nئەسرینی چاوم ماچی سێڵاوەن\n\n\nبۆی کزەی کەواو نە جەرگم مەیۆ\nدوودی سیای نەفت نە بەرگم مەیۆ\n\n\nئارام و قەرار بەرشی جە دەستم\nجە خاکی غەمان - بەگیانت - پەستم\n\n\nفێشتر جەو بۆنە دەروون زووخاڵم\nکەفت وە ڕۆی مەحشەر چەنیت ویساڵم\n\n\nخۆم بام بە سەرگەرد نوختەی گوفتارت\nمەر بە قیامەت وینوو دیدارت\n\n\nئیسە جوز زاری دەستەڵات چێشەن؟ \nئەر دۆست و ئەر یار، ئەر قەوم و خوێشەن\n\n\nخدێم هەر ئێدەن خۆم فیدای گیانت\nفیدای ئەو لەنجەی لاوە دیانت\n\n\nزووخاو جە زامان دەروون مەوەروون\nبەی جۆرە نامت هێمان ماوەروون\n\n\nماچوون: بینایی چاوانم سوڵتان\nزوبدەی نازاران باوانم سوڵتان\n\n\nکام نەیاوای دەهر تەن خەستەم سوڵتان\nجە دەردی کاری نەڕەستەم سوڵتان\n\n\nمەحبووبی بێ عەیب گوزیدەم سوڵتان\nخەیر جە عومر و گیان نەدیدەم سوڵتان\n\n\nخواهەری با شەرت گوزیدەم سوڵتان\nموونیسم هامڕاز هەر شەوم سوڵتان\n\n\nخانمم، شاهم، سەروەرم سوڵتان\nعەزیزم، کەسم، دڵبەرم سوڵتان\n\n\nعەزیزی دڵبەند برادەر سوڵتان\nبێ بابۆ غەمخوار بێ مادەر سوڵتان\n\n\nگەوهەری دەریای شەوکەتم سوڵتان\nماهی ئاسمان حیشمەتم سوڵتان\n\n\nشادی و زەوقی دڵ سەد پارەم سوڵتان\nبێ بەهرە جە عومر شووم چارەم سوڵتان\n\n\nفەڵەک نە بەختت کەیدێ نمانان\nمەبۆ بواچۆن بە داستانان\n\n\nکۆر بام پەرێ عومر ناتەمامی تۆ\nشادیی دوشمنان شادکامی تۆ\n\n\nجە زوان لاڵ بام پەی نەوجوانیت\nفیدای ئەو دیدەی چون سولەیمانیت\n\n\nفیدای فەرزەندان بێ مادەرت بام\nفیدای دۆستان خوون جگەرت بام\n\n\nفیدای ئەو ڕێزەی مەودای جەرگت بام\nفیدای خامۆشیی بادەی مەرگت بام\n\n\nفیدای جوانیی ناتەمامت بام\nسوڵتانم، کەسم، فیدای نامت بام\n\n\nفیدای حەسرەتان وە خاک بەردەت بام\nفیدای زەهری نێش کاری کەردەت بام\n\n\nفیدای ئەو ڕازان چون ڕێزەی قەندت\nفیدای عەنبەرین گێسووی کەمەندت\n\n\nکەسم، بە سەرگەرد یانەی خاڵیت بام\nفیدای شەرتی خاس چەنی والیت بام\n\n\nفیدات بام عەزیز گرامی نەسەب\n«عیزەت نیسا» گیان، وە سوڵتان لەقەب\n\n\nخۆم بام بە قوربان لەقەب و نامت\nپشتانەن وە خاک باڵای نەمامت\n\n\nحەقا حەق کەسم بە خاڵی ئاڵات\nوەفا ڕەختێوەن بڕیان وە باڵات\n\n\nپەی چی قەتعی عومر عەزیزت کەردی؟ \nشەرتی وێت چەنی خەسرەو سەربەردی؟ \n\n\nناستت بێ دڵسۆز نەو جای تەنگەدا\nنەو ماوای دەیجوور سیاسەنگەدا\n\n\nوێت کەرد وە موونیس ناڵین و ئاهش\nجە ڕاگەی نەجەف بیت وە هەمڕاهش\n\n\nجەی سەفەر سەخت بیت وە قەرینش\nفاریغ بیت جە دەرد وەسواسەی وینش\n\n\nئەمجار جە ڕازان کۆنە و هەم نۆتان\nبواچان هەردوو جە لای بابۆتان\n\n\nشکوەی ناکامیش بوەردی وە لاش\nپەی جوانیتان دڵش بۆ خەراش\n\n\nبواچان: ئێمە بەرگوزیدەی تۆین\nهەردوو فەرزەندان پەسەندیدەی تۆین\n\n\nهەردوو عەزیزان جگەر خەستەی تۆین\nهەردوو نازاران جگەر بەستەی تۆین\n\n\nدیسان فیدات بم شەهبازی خۆش خۆ\nمنیچ پەرێ تۆ هەر مەواچوون: ڕۆ\n\n\nهاوارم جە مەکر گەردوونی بێ شۆ\nپەی خەسرەوم داد، پەی سوڵتانم ڕۆ\n\n\nسەد فسووس جە کەید چەرخی بێ بونیاد\nپەی خەسرەوم ڕۆ، پەی سوڵتانم داد\n\n\nکافر چون ئێوە ببۆ ناموراد\nپەی خەسرەوم ڕۆ، پەی سوڵتانم داد\n\n\nئەفغان جە حیلەی سپیهری بەدخۆ\nپەی خەسرەوم داد، پەی سوڵتانم ڕۆ\n\n\nسوڵتان نازار بەرگوزیدەم ڕۆ\nشادیی خاترم نووری دیدەم ڕۆ\n\n\nدڵسۆزی دڵبەند هەم دڵبەرم ڕۆ\nجای ڕاز و نیاز هەم غەمخۆرم ڕۆ\n\n\nنەوباوەی گوڵشەن ئەردەڵانم ڕۆ\nتەن خەستەی ناکام نەوجوانم ڕۆ\n\n\nنە گێجاوی مەرگ تەن غەڵتانم ڕۆ\nهاونامی بەختم هەی سوڵتانم ڕۆ\n\n\nفیدات بام قەسەم بە بەرزیی باڵات\nبەو شێوەی شیرین بەو خاڵی ئاڵات\n\n\nتا باقیی عومر هەر بواچوون: ڕۆ\nخاڵی نمەبۆ دڵ جە غوسسەی تۆ\n\n\nسوڵتان، سەوگەندم بە دانای داوەر\nجە دنیا و عوقبا هەر ئەوەن یاوەر\n\n\nشەرتەن تا گیانم نە تەن باقی بۆ\nوەفای تۆ مەیم، مەیلت ساقی بۆ\n\n\nتا وادەی مەمات ڕۆی ڕەستاخیز بۆ\nمەبۆ مەستوورە کەمتەر کەنیز بۆ\n\n\nنەشکنۆ پەیمان عەهدی وەرینت\nزاریش بۆ پەرێ دیدار و دینت\n\n\nتاکە نەوانان بە نەفخی سووردا\nشەرتەن هەر نامت باوەروون دەمدا\n\n\nپەرێ ناکامیت بێقەراریم بۆ\nوە جەرگی پارەت شین و زاریم بۆ\n\n\nنامەی مشک ئالوود کلک مشکینت\nیادگارەن پەی یاری غەمگینت\n\n\nئەو دەستە گێسووی مشکی تاتاریت\nوێت بەستی پەرێم پەی یادگاریت\n\n\nمەبۆ تا ئەو ڕۆ گیانم نە تەن بۆ\nمەڵهەمی زامان خەستە و شکەن بۆ\n\n\nئارۆ دڵ ماچوون: یاڕەب مەرگم بۆ\nمنیچ وێنەی تۆ لەتلەت جەرگم بۆ\n\n\nیا شا وە چاوم نەشۆ خاوی شەو\nببوون وە پابۆس بە دەوانی دەو\n\n\nوەرنە من جە کۆ مەرگی تۆ جە کۆ؟ \nلەولاوی هوونین جەرگی تۆ جە کۆ؟ \n\n\nباقی خۆم سەرگەرد نەوجوانیت بام\nعەزیزم، کەسم، بە قوربانیت بام"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "خەسرەو وەهارەن", "poem_description": "کوردیی گۆرانی", "poem_text": "خەسرەو وەهارەن... \nکۆر بام جە دیدە فەسڵی وەهارەن\n\n\nمەوسیمی جلووس گوڵ و گوڵزارەن\nوادەی تەماشای سەیر و شکارەن\n\n\nیە وەختی تەفریح قەلب و دەماغەن\nفەسڵی ئارەزووی گوڵگەشت و باغەن\n\n\nقەهقەهەی کەبکەن نە سەر کڵاوان\nفەزای چەمەنەن، شاخەی شەتاوان\n\n\nئەووەڵی خەیمەی ئەلوانی گوڵەن\nئیبتیدای شۆڕش ناڵەی بوڵبوڵەن\n\n\nسەحرا و باغ خەڵات ڕەنگاڕەنگ پۆشان\nعەندەلیب بادەی عەشقی گوڵ نۆشان\n\n\nغونچەگوڵی سورخ نە سەحنی چەمەن\nوە خەندەی غوروور واز کەردەن دەهەن\n\n\nدیدەی نەرگسان پڕ جە خومارەن\nزینەت ئارای بەزم خانی وەهارەن\n\n\nموسەلسەل گێسووی پڕ جەعدی سونبوڵ\nلەرزانەن بە ناز پەرێ دامی دڵ\n\n\nشەوبۆ کۆهساران کەردەن موعەتتەر\nسەف پێکان نە باغ سوپای سیسەنبەر\n\n\nهەر یەک وە ڕەنگێ، بەر ئامان وە بەر\nخودسازی کەردەن پەی تەماشا و سەیر\n\n\nبەنەفشە و ڕەعنا و زێبا و نەستەرەن\nلالە و شەقایق چەنێو یاسەمەن\n\n\nهەر یەک بەو نەکهەت فەرەح ئەفزاوە\nبەو شێوەی ڕەونەق عالەم ئاراوە\n\n\nئیبتدای جولووس ڕەنگ و بۆشانەن\nئەمما پەشێوی دووریی تۆشانەن\n\n\nچەتری چناران بەزمی چەمەنەن\nخەیمەی بداخەن، جیلوەی سەمەنەن\n\n\nنەهاڵی قامەت سەروان لەرزانەن\nنموونەی باڵای باڵا بەرزانەن\n\n\nزومڕەدگۆن کەردەن بەرگی درەختان\nپەی کۆریی دیدەی قەڵاخی ڕەختان\n\n\nئەر چەمەن، وەر باغ، وەر سەحرا و دەشتەن\nماچی نموونەی ڕەوزەی بەهەشتەن\n\n\nبوڵبوڵ بە ئاواز غەمزەدای دەڵەو\nمەوانۆ وە عەشق وە دیدار گوڵەو\n\n\nقومری وەش دەماغ فەسڵی سەروانەن\nچنار فاخیتەش پەی نەوا خوانەن\n\n\nبەی تەور و ئاین بەزمی وەهارەن\nویساڵی مورغان کەبک و هەزارەن\n\n\nئەمما بە گیانت -شای لاڵ کەمەرم-\nجەی دەمدا بێ تۆ وێم زام خەتەرم\n\n\nکۆر بام جە دیدە، شای فەرەیدوون فەڕ\nئیمساڵ کێ کەرۆ سەیری دەشت و دەر؟ \n\n\nکێ مەشغووڵ وە سەیر کۆه و سەحرا بۆ؟ \nکێ سەراپەردەی عەیشش وە پا بۆ؟ \n\n\nناڵەی نەوای کێ مەیۆ نە باخان؟ \nکێ کەرۆ نە سەحن چەمەن چراخان؟ \n\n\nکێ نۆشۆ نە پای درەختی گوڵ مەی؟ \nکێ گۆش بدەرۆ بە ئاهەنگی نەی؟ \n\n\nپەی تەماشای باغ کێ بکەرۆ عەزم؟ \nنە خەسرەو ئاباد کێ بگێڕۆ بەزم\n\n\nموتریب پەرێ کێ بنوازۆ سازان؟ \nکێ بدەرۆ فیکر بە ڕێزە ڕازان؟ \n\n\nگوڵانی بەهار کێ بکەرۆ بۆ؟ \nهانا وە بەختم، وەی وە یانەم ڕۆ؟ \n\n\nناڵەی بەزمی کێ گۆش بکەرۆ کەڕ؟ \nکێ نیشۆ نە تۆی خەڵوەتی مەنزەر؟ \n\n\nکێ نە فیردەوسی سوپا و سانش بۆ؟ \nکێ زەمزەمەی عەیش نە دەورانش بۆ؟ \n\n\nکێ بەزم شادی نە کارێزش بۆ؟ \nکێ هەوای گوڵگەشت باوەڕێزش بۆ؟ \n\n\nئومێد وە حەزرەت دانای بێچوون بۆ\nپەرێ ناکامیت دنیا نگوون بۆ\n\n\nبازاڕی زینەت بەهار بەتاڵ بۆ\nعالەم بێ خەسرەو وە خەم چەپاڵ بۆ\n\n\nڕیشەی فیردوسی بەر بەیۆ جە ئاو\nهەنی کەس سەیرش نەکەرۆ بە چاو\n\n\nخەسرەو ئابادت، شای دەنگ دلێران\nیا شا بە یەکسەر خاپوور بۆ وێران\n\n\nناوەرۆ سەمەر تاکە ئەشجارش\nنەوینۆ وە چەم کەسێ ئاسارش\n\n\nدمای جەوانیی خەسرەو پەروێز\nیا شا سەوز نەبۆ سەحرای باوەڕێز\n\n\nچون بەختم تار بۆ عالەم ڕۆژ و شەو\nنەنیشۆ کەس شاد نە تۆی شەهر نەو\n\n\nئاویەر تەمام هەم کانی شەفا\nسەیر و سەفاشان ببۆ وە جەفا\n\n\nجە دمای خەسرەو، شای کەمەرلاڵان\nجەی وەهار کەسێ بە وێنەی ساڵان\n\n\nئەر مەیل وە سەیری گوڵ و گوڵزار بۆ\nهەر بەرگی گوڵێ نە دیدەش خار بۆ\n\n\nخەسرەوم بێ تۆ خەڵوەت خراو بۆ\nپاماڵی جەفای بەختی سیاو بۆ\n\n\nتێشا نەنیشۆ کەسێ بە دڵشاد\nببۆ بە نەیکۆ گەردش بەرۆ باد\n\n\nدمای ناکامیی خەسرەوی لاڵ پۆش\nکەس بادە جە جام عەیش نەکەرۆ نۆش\n\n\nفیدات بام، یە عەید تەجدیدی ساڵەن\nغوڵام و کەنیز دەروون زووخاڵەن\n\n\nهۆرێزە بەو فەڕ عالەم ئاراوە\nبەزمی عەیدت بۆ بە دڵ گەشاوە\n\n\nناڵەی تۆپخانە، شللیکی نیزام\nسەدای زەنبوورەک شای کەیخەسرەو فام\n\n\nبا بەرز بۆ نە عام چون ساڵانی پێش\nبە کۆریی دوشمن برای بەد ئەندێش\n\n\nمەستوورە کۆر بای، خەیاڵت خامەن\nخەسرەوت دەستاخ وە بەندی دامەن\n\n\nنە جای عەیش و نۆش سرووری عەیدەن\nنەو قەبری تاریک پابەندی قەیدەن\n\n\nنە دەسڕەسی سەیر نە شکارشەن\nنە فرسەتی گەشت ڕووی وەهارشەن\n\n\nدەستاخەن نەو قەبر تاریکی تەنگدا\nتۆ پەی وێت بدەر هەر سەر وە سەنگدا\n\n\nبە دڵەی پڕ سۆز ئەشک ئەفشانی کەر\nزاری نە تەزویر دنیای فانی کەر\n\n\nواچە: خەسرەوم هۆرێزە نە خاو\nیە چە خاوێ بی؟ دیدەم بۆ لێڵاو\n\n\nهەرچەند مەلاڵوون بێداریت نییەن\nجە مەستیی ئەی جام هۆشیاریت نییەن\n\n\nسەرێ هۆر دارە شای وەفاداران\nفکرێ کەر وە بەخت ئی سیاچاران\n\n\nبە تاجت قەسەم، زار و زەبوونەن\nگیرۆدەی میحنەت سپیهر دوونەن\n\n\nدایم زاری و شین واوەیلاشانەن\nخەسرەو چون شیرین واوەیلاشانەن\n\n\nئەو دەستەی زەلیل سیاسەت کێشان\nخەریکن چەنی بەدبەختی وێشان\n\n\nخدێشان دایم نەوحە و ماتەمەن\nشادی و عەیششان بەدەڵ وە غەمەن\n\n\nچەنی ئاه و ئەشک گرد بین وە هامڕاز\nکۆر بام، هەنی کێ مەکێشۆشان ناز؟ \n\n\nخوسووسەن خواهەر ستەمدیدەی تۆ\nسوڵتانی عەزیز بەرگوزیدەی تۆ\n\n\nبەو تەور - پەرێت شییەن - وە شەین\nچون زەینەب جە داخ ناکامیی حسەین\n\n\nدائم المدام ناڵە و زاریشەن\nپەی دووریی خەسرەو بێ قەراریشەن\n\n\nماچۆ: خەسرەوم گۆش دەر وە شینم\nبە بێکەسیی تۆ خاتر خەمینم\n\n\nپەڵاسی میحنەت بێ تۆم نە دۆشەن\nپەی تۆ دیدە و دڵ دیسان نە جۆشەن\n\n\nبێ تۆ سەراپام سیا سەوادەن\nبێ تۆ شادی و زەوق جە لام بەربادەن\n\n\nفیدات بام، کەسم، هامڕازی ڕازم\nئیتر کێ چون تۆ بکێشۆ نازم؟ \n\n\nکێ وێنەی خەسرەو -شای فەرەیدوون خۆ\nدڵداریم مەدۆ خاستەر جە بابۆ؟ \n\n\nپەی چی بە ناکام -سۆمای چاوانم\nخامۆش کەردی شەمع یانەی باوانم؟ \n\n\nبەزەییت ناما وەی مەحزوونەدا؟ \nبەی خواهەرزادی دڵ پڕ نە هوونەدا؟ \n\n\nبەی تەورە نە سەبر خورد و خاوشەن\nناڵەی دیاریی بێ حساوشەن\n\n\nمنیچ ئی بەدبەخت سیا ستارە\nغەمزەدەی مەحزوون زاری شووم چارە\n\n\nبەو شا کە ئی نەرد بە بەختی تۆ شەند\nنەهاڵی حەیات خەسرەویت هۆرکەند\n\n\nدائم الاوقات شاهم، ڕۆڕۆمەن\nغوسسەی ناکامیی شای خەسرەو خۆمەن\n\n\nپەی نەوحەت ئەر لەیل، ئەگەر نەهارەن\nتووتیی مەقالم هەر نە گوفتارەن\n\n\nمەواچوو: خەسرەو، کەیخەسرەوم ڕۆ\nساحێبی تالار، قەسر و شکۆم ڕۆ\n\n\nبەوری بێ ئەندێش کوردستانم ڕۆ\nهوژەبری بێشەی ئەردەڵانم ڕۆ\n\n\nگەوهەری سەدەف عەقڵ و هۆشم ڕۆ\nخەسرەوی لاڵبەخش هەم لاڵپۆشم ڕۆ\n\n\nنەهاڵی نەوڕەس نەوجەوانم ڕۆ\nوالیی واڵاجاه خەسرەو خانم ڕۆ\n\n\nجەوانی ناکام نامورادم ڕۆ\nبا فەهم و شوعوور عەدل و دادم ڕۆ\n\n\nچون ڕۆستەم ساحێب زۆر و زاتم ڕۆ\nنەوشیروان تەور، جەم سیفاتم ڕۆ\n\n\nسیاوەشی وێڵ کام نەیاوام ڕۆ\nشێری بێ ئەندێش ڕۆژی داوام ڕۆ\n\n\nمەوسووف بە سیفات پەسەندیدەم ڕۆ\nجە جەوانی و عومر خەیر نەدیدەم ڕۆ\n\n\nخەسرەو، تا قیام ڕەستاخێز مەبۆ\nپەی جەوانیی تۆ هەر مەواچوون: ڕۆ\n\n\nوێنەی دەردەدار، ئەر ڕۆ ئەر شەوەن\nناڵەی دەروونم پەرێ خەسرەوەن\n\n\nمەواچوون: هەی داد بێدادم خەسرەو\nڕەنج وە باد وێنەی فەرهادم خەسرەو\n\n\nسەرداری زی جاه عەزیزم خەسرەو\nتەن خەستە چون شاه پەروێزم خەسرەو\n\n\nشای بەهرامی گووڕ پڕ زۆرم خەسرەو\nئیسە گیری دام، نە گۆڕم خەسرەو\n\n\nسالاری سوپای ئێرانم خەسرەو\nشێری شێر ئەفگەن شێرانم خەسرەو\n\n\nنەهەنگی دەریای کەماڵم خەسرەو\nخورشیدی سپیهر جەلالم خەسرەو\n\n\nساحێبی کولاه فەرەنگیم خەسرەو\nسرووری هەنگام دڵتەنگیم خەسرەو\n\n\nمیهری شەهەنشای زەمانەم خەسرەو\nوالیی بێ بەدەڵ یەگانەم خەسرەو\n\n\nجەوانی تازە ڕەسیدەم خەسرەو\nبیناییی بە ڕاست دوو دیدەم خەسرەو\n\n\nچەنیی دەرد و غەم شەریکم خەسرەو\nدەستاخی مەزار تاریکم خەسرەو\n\n\nبێ موونیس و یار یاوەرم خەسرەو\nزیندانیی یە قیر بێدارم خەسرەو\n\n\nسا خۆم بە قوربان تاریکیی یانەت\nئەو ماوای دەیجوور چۆڵ و وێرانەت\n\n\nجە زوبان لاڵ بام وێنەی نەقشی سەنگ\nپەی چی جات گێرتەن تۆ نە قەوری تەنگ؟ \n\n\nمەر فەڵەک کەردەن دەستاخت بەی تەور\nبیەن وە یارت سەنگی سیای قەور\n\n\nنمەکەری یاد تۆ جە یارانت\nخاتر پەشێوان مەینەتبارانت\n\n\nیاخۆ خانی مەرگ زیندانیت کەردەن؟ \nیا وەفا و عەهد جە یادت بەردەن؟ \n\n\nیا مەیلی ئامان خەڵوەتت نییەن؟ \nیا جە غوسسەی وێت نە ویرت نییەن؟ \n\n\nبە گیانت خەسرەو، کام نەدیدەی دەور\nدەستاخی زەنجیر گەردوونی پڕ جەور\n\n\nپەی تۆ نە خەڵوەت، نە باغ، نە وڵات\nنە تۆپ، نە نیزام، نە سان و سوپات\n\n\nموتڵەقا هیچ کام بە وێنەی جاران\nجە دمای سەردار، سەفا نەداران\n\n\nدەستەی غوڵامان ساحێب ئیخلاست\nسەداقەت کاران فەدەویی خاست\n\n\nمەگێڵان وێڵ وێڵ بێ ئاغە و بێ یار\nمات و سەرگەردان زەلیل و زگار\n\n\nهەریەک وە دەردێ گرفتار بییەن\nسەرڕشتەی کارش جە دەستش شییەن\n\n\nمەناڵان نە سای چەرخی واژگوون\nجە بێ ئاغەیی وە دڵەی پڕ هوون\n\n\nشەو و ڕۆ زاری و شینەن کارشان\nواوەیلایی سەخت پەی سەردارشان\n\n\nجەی یاران سێ کەس وەفا کەردشان\nجە هەم قەتاران سەبەق بەردشان: \n\n\n«موستەوفی باشی» و «خەلیل سوڵتان»ت، \n«میرزا بێگ» بەندەی ئیخلاس نیشانت\n\n\nئەلحەق گۆی وەفا جە مەیدان بەردەن\nشەرتی بەندەگی بە جا ئاوەردەن\n\n\nهەر یەک گیان و عومر کەردشان توفەیل\nئامان وە خدمەت دڵ جە ئیخلاس کەیل\n\n\nدمای کۆچی خەیر خەسرەوی سانی\nهۆرکەندشان دڵ جە دنیای فانی\n\n\nهەر سێ وێشان کەرد قۆچی قوربانیت\nئامان بەو ماوا پەی جان فشانیت\n\n\nئافەرین لێشان نمەک شناس بین\nجە سەیری دنیای پڕ مەکر هەراس بین\n\n\nجە دمای خەسرەو، شای شکۆه و فەڕ\nپەی خدمەتش کەس نەبەستەن کەمەر\n\n\nئەوانیچ ناکام بە دڵ تەنگەوە\nسەر نیان وە سای سیاسەنگەوە\n\n\nجە ماڵ و دەوڵەت وەشی دەست کێشان\nشین بین وە موونیس خەسرەوی وێشان\n\n\nکوڵاه فەرەنگی بێ ساحێب مەندەن\nخەم ڕیشەی شادیش جە بێخ هۆرکەندەن\n\n\nمەزارۆ پەی جەخت سیای وێش نە لار\nنمەیۆش نە گۆش سەدای مۆسیقار\n\n\nخەسرەویت بێ سەبر ئارام و خەوەن\nپەشێویش جە داخ مەرگی خەسرەوەن\n\n\nکیتابخانەت چۆڵ بێ زەوق و شەوقەن\nبێدەماغیی ئەو جە گشت مافەوقەن\n\n\nخەڵوەت و دەروون ئەر باڵاخانەن\nجە دمای خەسرەو ماچی وێرانەن\n\n\nلاڵ بام زەمزەمەی جارانت نییەن\nبیسات و نیشات یارانت نییەن\n\n\nسەدای کێشکچی سوبح و ئێوارت\nخامۆشەن نە دەور قەسر و تەلارت\n\n\nیا شا، کوردستان یەکسەر دمای تۆ\nڕیشەش بەر بەیۆ چون خاکی نەیکۆ\n\n\nبوارۆش پێدا بەرقێ نەی وەهار\nهەنی کەسێ لێش نەوینۆ ئاسار\n\n\nوێنەی دەماوەند مەلوول بۆ جە تەم\nکەس سەیر و سەفاش نەوینۆ وە چەم\n\n\nباقی تا ئەو ڕۆ عومری بەر جام بۆ\nشەرت بۆ پەی خەسرەو هەر واوەیلام بۆ\n\n\nتا خالق گیرۆ دیوانی مەحشەر\nشینی مەستوورە جە شیرین بەدتەر"}, {"poet": "ماھ شەرەف خانمی ئەردەڵان", "poet_description": "['ناو : ماھ شەرەف خانمی\\r\\nئەردەڵان', 'ناسناو : مەستوورە', 'لەدایکبوون : ٢٥٠٣-٢٥٠٤ی کوردی، سنە', 'کۆچی دوایی : ٢٥٤٧-٢٥٤٨ی کوردی، سلێمانی', 'تەمەن : ٤٤ ساڵ', 'زانیاری زیاتر : <a target=\"_blank\" rel=\"noopener noreferrer nofollow\" class=\\'link\\' href=\\'https://ckb.wikipedia.org/wiki/مەستوورە_ئەردەڵان\\'>ویکیپیدیا</a>']", "book": "دیوانی مەستوورە", "poem_title": "دیسان کولیاوە", "poem_description": "کوردیی گۆرانی", "poem_text": "دیسان کولیاوە... \nزەخمی کۆنەی من دیسان کولیاوە\n\n\nدڵەی کۆسکەفتەم کۆسش کنیاوە\nشادی و عەیش دیسان وەنەش سنیاوە"}]