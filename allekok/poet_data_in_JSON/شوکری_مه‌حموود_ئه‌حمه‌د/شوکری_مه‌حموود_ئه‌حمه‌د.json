[{"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "ئیش کە ڕووی ئێستە لە ھەورازە سەرەولێژی نەکەی", "poem_description": "نووسین: کەماڵ ڕەحمانی <br>ئەم پارچه غەزەڵەی، شوکری فەزڵی له کاتی خۆی بۆ شێخ مەحموودی نەمری نوسیوه به ناوی 'دیاری' ـ شێخ مەحموود و شوکری هاوڕێی منداڵی بوونە. مێژووی ئەدەبی کوردی، بەرگی ٥، دکتور مارف خەزنەدار.", "poem_text": "ئیش کە ڕووی ئێستە لە ھەورازە سەرەولێژی نەکەی\nفکری وردیشی ئەوێ، ھەر بە دۆعا و نوێژی نەکەی\n\nگێرەشێوێنێ کە کای کۆنی بە با دا لە کنت\nچاکە ھەر لێی خوڕی، سەیری دەم و کاوێژی نەکەی\n\nسەرەتای ئیش ھەموو یەک بوونە، ئەویش نابێ ھەتا\nھەر برینێ کە لە دڵدا ھەیە ساڕێژی نەکەی\n\nحەیفە چاوێ کە جەفا کۆڵەوەژی تێدەشکان\nتۆ بە کلچێوکی وەفا عەینی گەلاوێژی نەکەی\n\nقەومی بێ سەر نییە ئەمڕۆ لە ھەموو عالەمدا\nئەتەوێ تاجی سەری بی، بە ھەوا گێژی نەکەی\n\nشا، وەکوو شایەکی شەترەنجە لە عالەم ئەمڕۆ\nگەورە قانوونە، قسەی کورت ئەمەیە، درێژی نەکەی"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "بۆ کوشتنی شەیدایان ھەر لەحزە موھەییایە", "poem_description": "نووسین: کەماڵ ڕەحمانی", "poem_text": "بۆ کوشتنی شەیدایان ھەر لەحزە موھەییایە\nئەی دڵ حەزەری لێ کە، بێ خەوف و موحابایە\n\nوا مەستە ئەڵێن چاوی، بیبینە چ ھۆشیارە\nبۆ سەیدی دڵی عاشق تیری لە کەماندایە\n\nنەفعی چییە ئەم ڕۆحە ھەر لەحزە ئەگەر نەیکەم\nقوربانی قەد و باڵای ئەو دولبەرە ڕەعنایە\n\nباعیس بە فیراقی یار ھەر تەعنەیی ئەغیارە\nکوێر بن ھەموو مەحرووم بن لەو بەزم و تەماشایە\n\nنەزم و غەزەلی ھەممی، شایستەیی تەحسینە\nمەوزوون و تەڕ و شیرین، دڵجۆ وو دڵ ئارایە"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "پەشێواوە لە سەر سەفحەی عوزاری حاشیەی پەرچەم", "poem_description": "نووسین: کەماڵ ڕەحمانی", "poem_text": "بە قامەت سەروی بوستانە، بە ڕوخ وەک ماھی تابانە\nعەقیقی لێوی عیسا دەم، ئەمیری جەمعی خووبانە\n\nبە گەردن ئاھوویی چینە، بە کاکۆڵ خاڵی موشکینە\nلە نەسلی ئادەمە ئەمما لە جوملەی حوور و غیلمانە\n\nپەشێواوە لە سەر سەفحەی عوزاری حاشیەی پەرچەم\nلە دەرکی مەعنییی خەتتی، خیرەد داماو و حەیرانە\n\nعەجایب موعجیزێکم دی لە باغی حوسنی جانانە\nلەسەر بەرگی گوڵی ئەحمەر بنەفشەزار و ڕەیحانە\n\nلە بۆ نەخچیری دڵ ھەممی موھەییا نێرگسی مەستی\nموژەی تیر و کەمان ئەبرۆ، بە غەمزە ئافەتی جانە"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "وا کاکۆڵی ئەو شۆخە بەدەم بادی سەباوە", "poem_description": "نووسین: کەماڵ ڕەحمانی", "poem_text": "وا کاکۆڵی ئەو شۆخە بەدەم بادی سەباوە\nئێستاکە لە ھەر لاوە پەرێشان و بڵاوە\n\nخاڵی سیەھ و پەرچەمی پڕ چینی لەسەر ڕوو\nبۆ سەیدی دڵی عاشقە ئەو دانە وو داوە\n\nچون ماھ لەگەڵ ڕوومەتی ئەو بەیتە موقابیل\nنەعلی فەرەسی ڕشکی، مەھ و قورسی ھەتاوە\n\nمەنعم مەکەن ئەر وەحشی سیفەت بادییە تەی کەم\nھۆشم کە لە سەردا بە قەدەر زەڕڕە نەماوە\n\nزۆر ھەممی بە شۆر و شەڕە، ئەو شۆخە بە غەمزە\nھەر خوێنی شەھیدانە لەسەر ڕێگە ڕژاوە"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "لە ھیجرا ڕۆژ و شەو عاشق خەریکی ناڵەیی زارە", "poem_description": "نووسین: کەماڵ ڕەحمانی", "poem_text": "لە ھیجرا ڕۆژ و شەو عاشق خەریکی ناڵەیی زارە\nپەرێشان حاڵە قوربان، عاجز و غەمبار و بیمارە\n\nشیفام با ماچی لێوت قەت نییە ئێستاکە، دڵ چونکە\nبە نووکی خەنجەری موژگانی خوونڕێژت بریندارە\n\nبنازم وردە غەمزەی چاوی مەستت ئەی کەمان ئەبرۆ! \nکە وا بۆ کوشتنی عاشق عەجەب تیرێکی خوێنخوارە\n\nئەگەر بۆ سەیدی مورغی دڵ نەبێ کاکۆڵی موشکینت\nلەبەر چی ھەر وەھا چین چین و پێچاوپێچ و خوارە [١] \n\nلە چینی پەرچەمی تۆدا سەبا سست ھاتە سەفحەی باغ\nمەگەر سەرمەستە قوربان بۆیە وا ئاھیستە ڕەفتارە\n\nبە کوشتن شاد ئەبم ئێستا، بە شەرتێ گەر بەجێ بێڵێ\nلە دڵدا خەنجەرێ بۆ یادگار ئەو شۆخە غەددارە\n\nحەمەد بەگ [٢]  تا بڵێی شیرینە ھەممی ھەروەکوو نەزمم\nکە ھەم مەشھووری ئافاق و پەسندی یار و ئەغیارە\n\n\n١. ئەم بەیتەیان ئەگەر ئەم &#39;وا&#39;یەی نەبێ لەنگ دەبێ\nئەگەر بۆ سەیدی مورغی دڵ نەبێ کاکۆڵی موشکینت\nلەبەر چی ھەر وەھا چین چین و پێچاوپێچ و [وا] خوارە\n\n٢. مەبەست لە حەمەدبەگی گوندی موغانی لای شاری سلێمانييە."}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "لە دووریت تا بە کەی عاشق خەریکی زار و ڕۆڕۆ بێ", "poem_description": "نووسین: کەماڵ ڕەحمانی", "poem_text": "لە دووریت تا بە کەی عاشق خەریکی زار و ڕۆڕۆ بێ\nلە کونجی میحنەتی غەمدا ھەتا کەی دەستەئەژنۆ بێ\n\nبە ماچێ بێ، بکە دەرمانی زامی کوشتەکەت جانا\nھەتا کەی دڵ برینداری خەدەنگی فیرقەتی تۆ بێ\n\nسەراسەر عالەمت خستۆتە حیرەت ئەی پەری! چونکە، \nکەسێ نەیدی بەری عەرعەر ترنج و سێو و لیمۆ بێ\n\nھیلاکم من بە دەستی فیرقەتت، لوتفێ بکە ئاخر\nھەتا کەی جان و دڵ نەشئەی شەرابی وەسڵەتی تۆ بێ\n\nبە میقرازی غەمی، کۆتا بووە ڕشتەی حەیاتی من\nجەوابی ئەو نییە ھەممی ھەتا کەی «ھای» و «یاھۆ» بێ؟"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "ڕەقیبی بەد لقا یا ڕەب ئەسیری دەردی میحنەت بێ", "poem_description": "نووسین: کەماڵ ڕەحمانی", "poem_text": "ڕەقیبی بەد لقا یا ڕەب ئەسیری دەردی میحنەت بێ\nفتادەی بەحری غەم، دووچاری گەردابی مەشەققەت بێ\n\nبە ئوممێدی مرووەت، بێ نسیبی کەی، عەبەس چونکە\nلە دنیا ھیچ کەسێ نەیدیوە بەد، ساحیب مرووەت بێ\n\nئیلاھی کوێر ببن جوملە ڕەقبیان یەک بە یەک! تا کەی\nئەسیری ناری فیرقەت بم؟ دەمێ با وەقتی وەسڵەت بێ\n\nڕەقیبی سەگ سیفەت چاری بە نان و دەرزییە ھەممی\nعیلاجی دوور کونەندەی ھەر ئەوە، با تووشی زەحمەت بێ"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "عەجەب شۆخی لە نەفحەی پەرچەمی پڕ چینی موشکینی", "poem_description": "نووسین: کەماڵ ڕەحمانی", "poem_text": "عەجەب شۆخی لە نەفحەی پەرچەمی پڕ چینی موشکینی\nئەسیری سەڕسەڕی نیسیانە ئێستا نافەیی چینی\n\nلە بەیتی ڕوومەتی خاڵی سیاھی وەک حەجەر وایە\nکە بۆیە عالەمێ ئێستاکە وا موشتاقە بۆ دینی\n\nلەبۆ باغی نەزاکەت نەونیھالێکە سەمەن بۆیە\nلەگەڵ بەرگی بەھەشتی ڕەشک ئەدا ئەندامی سیمینی\n\nلە زەخمی چەشم، یا ڕەب دوور کەوێ گوڵزاری حوسنی یار\nڕواوە سونبولی خۆشبۆ لە سەر ئەو سنگی نەسرینی\n\nئەمیر ئیبنی ئەمیرە، ھەم لە حوسنا میری میرانە\nلە دنیا دین ئەکا یەغما، عەقیقی لێوی شیرینی\n\nتەماشاگاھی ڕوخساری حەمەد بەگ تا مویەسسەر بێ\nئەمن چ بکەم لە خولد و کەوسەر و گوڵزاری ڕەنگینی\n\nلەگەڵ عوششاقە گوفتی ھەر بە خەنجەر ھەممی ئەو شۆخە\nخودا بمکا فیدایی خەنجەر و دەستی بلوورینی"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "کوا شاھم؟ کوا ماھم؟ کوا سەرداری خووبانم؟", "poem_description": "نووسین: کەماڵ ڕەحمانی", "poem_text": "کوا شاھم؟ کوا ماھم؟ کوا سەرداری خووبانم؟ \nکوا ئارامی گیان و دڵ، کوانێ میری میرانم؟ \n\nکوا ڕاحەت ڕەسانی خاتری مەحزوون و غەمگینم؟ \nکوانێ ڕۆشنایی بەخشی دیدەی ئەشک ڕێژانم؟ \n\nکوانێ شەھسواری عەرسەیی حوسن و مەلاحەتمان\nکوانێ شای سوپاھی دولبەرانی ماھڕوویانم\n\nسەبا! لوتفێ بکە، بێنە پەیامێ بۆ منی بێدڵ\nکوانێ یۆسفی سانی، کوانێ جانی جانانم؟ \n\nمنی دووچاری دەرد و ھیجر کرد ئەو شۆخە و ڕۆیی\nبەغەیرەز ماچی لێوی ئەو نییە ئێستاکە دەرمانم\n\nعەجەب، ڕەحمی بە حاڵی من نییە ئەو لالە ڕوخسارە\nکە ئێستا لالەزارێکە لە خوێنی ئەشک دامانم\n\nبە ناری فیرقەتی سووتا بە یەکسەر جەرگ و جان و دڵ\nخودا ڕەحمێ بە حاڵی من نەکا مومکین نییە مانم\n\nلە وەجھی مەرحەمەت ئەمشەو لە چەرخی ھەفتەما ھەممی\nمەلائیک زار و ناڵین بوو، لەبۆ حاڵی پەرێشانم"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "وا دولبەری ئەم شارە ھەموو ماھ جەبینن", "poem_description": "نووسین: کەماڵ ڕەحمانی", "poem_text": "وا دولبەری ئەم شارە ھەموو ماھ جەبینن\nیەغماگەری ھۆش و خیرەد و ڕەھزەنی دینن\n\nسیمین زەقەن و گوڵ بەدەنن، کەبک خەرامن\nھەم ڕاحەتی جان و دڵی عوششاقی حەزینن\n\nفیلجوملە وەکوو تازە نیھالی ئیرەمن ھەم\nوەک لالەیی خولد و گوڵی فیردەوسی بەرینن\n\nئاھوو ڕەوشن، تاوسی زەڕڕین پەڕ و باڵن\nئەم دەستە، مەلائیک سیفەت و شەھرنشینن\n\nھەر یەک کە بە دوو نێرگسی جادوو لە فسووندا\nباعیس بە ھەوا و کەشمەکەشی ڕوویی زەمینن\n\nڕوو غونچەیی لالەن، وەکوو غیلمانی بەھەشتن\nبا ناز و کریشمە، ھەموو وەک حوور جەبینن\n\nھەر یەک کە بە بۆیی شکەنی پەرچەمی پڕ خەم\nقیمەت شکەنی ساحە وو ھەم نافەیی چینن\n\nبۆ بورجی تەماشا قەمەر و شەمس و نوجوومن\nبۆ وەجھی لەتافەت ھەموو وەک دوڕڕی سەمینن\n\nیەک یەک ھەموو ناوک مژە وو ئەبرۆ کەمانن\nھەر لەحزە لەبۆ کوشتنی عاشق لە کەمینن\n\nفاریغ نییە ھەر لەحزە لە چەند لاشەیی عاشق\nھەر لەحزە دووسەد خەستە لەبەر ئاھ و ئەنینن\n\nدەستیان ھەموو ھەممی کە لەسەر تیغی دەبانە\nھەر لەحزە وەھا حازر و ئامادە بە کینن"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "ئەم ساوە بەچانە کە لە ئەوسافی نەمامن", "poem_description": "نووسین: کەماڵ ڕەحمانی", "poem_text": "ئەم ساوە بەچانە کە لە ئەوسافی نەمامن\nدەردت ئەدەنێ، تەفرە مەخۆ، قەد مەڵێ ڕامن\n\nگا دۆستی وەفادار، گەھێ دوژمنی خونخوار\nدڵ نەرم ئەبێ گاھێک و گەھێ سەختی کەلامن\n\nغەمگین مەبە، نەک بۆ تۆ، وەفایان نییە بۆ کەس\nمەعلوومە کە ئەم تاقمە وەک تاسی حەمامن\n\nدوو ڕوون وەکوو کاغەز، دوو زمانن ھەر وەکوو خامە\nڕەش عەینی مەرەکەب لە دڵ، خارج لە نیقامن\n\nھەر ئەو کەسە دانایە کە وا سەرفی نەزەر کا\nلەو بێ بەر و پشتانە کە وا مەشھووری تامن\n\nلەم عەسرە سەرت سوڕ مەکە ھەممی کە ئەمانە\nھەروا لە وەفادا، چەنێ بێ عەھد و دەوامن"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "بە غایی دڵم زارە لەبەر سەھمی نیگاھی", "poem_description": "نووسین: کەماڵ ڕەحمانی", "poem_text": "بە غایی دڵم زارە لەبەر سەھمی نیگاھی\nبەم کەوکەبەیی حوسنە بڵێ نادرە مەحموود\n\nعاشق کوژە، غەددارە، دڵ ئازارە، جەفاجۆ\nخوێن ڕێژە، شەرەنگێزە، موژەی خەنجەرە مەحموود\n\nجەبرەن دڵی ھەممی بە خەمی کاکۆڵی بەنگە\nحوسنی کە ببێ زێب و زەڕ و زێوەرە مەحموود"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "پێنج‌خشته‌كی له‌سه‌ر غه‌زه‌لی مسته‌فا به‌گی كوردی", "poem_description": "نووسین: کەماڵ ڕەحمانی <br> شایانی باسە غەزەلەکەی کوردی ئەوەی کە دێرە دایە جیاوازی زۆرە لەگەڵ دیوانی کوردی ئەو چاپەی محەممەد مستەفا 'حەمەبۆر' لێکۆڵینەوەی لەسەر کردووە.", "poem_text": "لە چاوم دەم بەدەم دێ، جۆ بە جۆ فرمێسکی خوێنینم\nبرینداری خەدەنگی عەشقم و مومکین نییە ژینم\nلە من ئێستاکە بێزارە بە کوللی جانی شیرینم\n«ڕەفیقی کونجی میحنەت عاجزن ھەر شەو لە ناڵینم\nگورێزانن لەبەر لێشاوی مەوجی ئەشکی خوێنینم»\n\nبە ناری فیرقەتی تۆ جیسم و جان و دڵ کە وا سووتا\nوەرە ڕەحمێ بە حاڵم کە، فیدات بم، ئەی مەلەک سیما\nبە یادی پەرچەم و خاڵی سیاھ و ڕوومەتت ئێستا\n«ئەگەرچی ڕۆژ و شەو مەشغووڵی نەغمەی موتریبم ئەمما\nلە غەم خاڵی نییە ساتێ دڵەی مەحزوون و غەمگینم»\n\nکە ئەووەڵ من ئەسیرت بووم، بە تەحقیق ئەی سەنەم زانیم\nبە ھیجران دەمکوژی ئاخر نییە ڕەحمت بە شەیداییم\nلە سینەمدا ئەوا کەوتۆتە خوێن، زامی دڵم داییم\n«تەبیب دێنن دەوای دەردم بکا، خۆ من زەدەی دووریم\nبەبێ داروویی وەسڵی ئەو نییە ئارام و تەسکینم»\n\nلە فیرقەت قەت نییە عاشق ئەسیری دەرد و میحنەت بێ\nلە ڕێی پێغەمبەرا مردم ئیتر با وەقتی وەسڵەت بێ\nبە جانانم بڵێن تا کەی وەھا تەرکی مرووەت بێ\n«ئەگەر مومکین نییە وەسڵت، لە پاش مردن وەسییەت بێ\nلەباتی قەوم و خوێشانم لەسەر مەیتم بکا شینم»\n\nلەبەر دەرگای ئەوا کەوتم، بە ئاھ و شیوەن و گریان\nلە ڕۆح ئێستاکە بێزارم، منی بەرھەم زەدەی ھیجران\nئەگەر ئەو شۆخە، من بکوژێ بە شمشێری برۆ و موژگان\n«شەھیدی عەشقم و مەمشۆن و کفنم بۆ مەکەن یاران\nگەواھی حەشرە بۆ دەعوای شەھادەت بەرگی خوێنینم»\n\nمنی کوشت ئاخر ئەو یارە، بە کەس مومکین نییە چارم\nلە مانم یەک نەفەس ماوە، نییە ڕەحمێ بە ھاوارم\nکە دەسپێرن بە خاکی لەحد، یاران جیسمی بیمارم\n«لە پەردەی تاھیری گەر بێ سەدای ئەو عاشقی یارم\nئیتر حاجەت نییە، بێنن مەلا بۆ وەعز و تەڵقینم»\n\nمەکە بێ مەنفەعەت زاری، مەڕێژە قەترەی ئەسرینت\nکە سستە گەردنی ھەممی نیگارت ڕوشتەیی ژینت\nشەھیدی تیری موژگانت نیشانەی جیسمی خوێنینت\n«عەبەس کوردی! مەلائیک دێن ئەپرسن مەزھەب و دینت\nکە قادر خۆی ئەزانێ من لەسەر کام مەزھەب و دینم؟»\n\n\nڕەفیقی کونجی میحنەت عاجزن ھەر شەو لە ناڵینم\nگورێزانن لەبەر لێشاوی مەوجی بەحری ئەسرینم\n\nئەگەرچی ڕۆژ و شەو مەشغووڵی نەغمەی موتریبم ئەمما\nلە تەم خاڵی نییە ساتێ دڵەی مەفتوون و غەمگینم\n\nنە هەر دەردی منە تەنیا، ئەمە دەردی هەموو لایە\nبەجارێ فولکی شێواوە، لە نەگبەت ماهـ و پەروینم\n\nهەزار خۆزگەم بە خۆت دووری لە شاری پڕ بەڵا و میحنەت\nلە فرسەتدا منیش هەڵدێم لە تەڵخیی شاری شیرینم\n\nتەبیب دێنێ دەوای دەردم بکا، خۆ من زەدەی دووریم\nبە بێ داڕوویی وەسڵی تۆ نییە ئارام و تەسکینم\n\nئەگەر مومکین نەبوو وەسڵت کە من مردم وەسییەت بێ\nلە باتی قەوم و خوێشانم لە سەر قەبرم بکە شینم\n\nشەھیدی عەشقم و مەمشۆن و کفنم بۆ مەکەن یاران\nگەواھی حەشرە بۆ دەعوای شەھادەت بەرگی خوێنینم\n\nلە پەردەی تاھیری گەر بێ سەدای ئەو عاشقەی یارەم\nئیتر حاجەت نییە بێنن مەلا بۆ وەعز و تەڵقینم\n\nعەبەس &#39;کوردی&#39; مەلائیک دێن دەپرسن ئیعتیقاداتم\nکە &#39;سالم&#39; خۆی دەزانێ من لە سەر کام مەزھەب و دینم\n\n«کوردی»\n\n\nدیوانی کوردی بەرگی ١، لاپەڕە ٣٣٨، لێکۆڵینەوەی: محەممەد مستەفا &#39;حەمەبۆر&#39;، چاپی یەکەم هەولێر ٢٠١٠، بڵاوکراوەی: ئاراس."}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "شوکری وه‌ڵامی شێخ ڕە‌زا ده‌داته‌وه‌ (١)", "poem_description": "نووسین: کەماڵ ڕەحمانی <br>دیوانی شێخ ڕه‌زای تاڵه‌بانی، ساغ‌کردنه‌وه‌ و شه‌رحی: شکور مسته‌فا، چاپی یه‌که‌م، هه‌ولێر ٢٠٠ ز، لاپه‌ڕه‌ ١٠٠و١٠١.", "poem_text": "ڕێشانی کێری خۆم کە لە ژنتا ڕەتاندووە\nسەرسمی داوە، کەوتووە، جەرگی پساندووە\n\nھێند سەختە ‌قەحبەیە دەربەندی ناو کوزی\nبێچارەیەی خشاندووە، پەراسووی شکاندووە\n\nیا شێخ ئەتۆش تەماتە سواری ئەمەش ببی\nحاڵی خراپە، سست و سەقەت ماوە، ماندوووە\n\nکەڵبەت نەماوە حیزە، کە بێسوودە عەف‌عه‌فت\nپیری دووتای کردووی، شانت خەفاندووە\n\nھەجووت کە بەیتی کوردییە بۆ کێرمی ئەکەی\nئەم قۆڕەقۆڕە ھیچە، ڕەزا تۆم تڕاندووە\n\nلێشاوی کێری مەتڵەبە «گوڵچین» وەگەرنە بۆچ\nوەک تاقی پردی خاسسە کوزی داچەقاندووە\n\nتا ماوە دێی زەبەللـه‌حی تسعینی بێنە پاڵ\nبێ گانی تاوی داوە کوزی داوەشاندووە\n\n«شوکری» بە کوونی گانی کوڕی بێنه‌ نەزمەوە\nزۆری نەداوە سەد ملەکێری تەقاندووە\n\n\n\nشێخ ڕ‌ەزا هه‌جوی شوکری ده‌کات\n\nشوکری لە داخت ئەمە ساڵێکە وه‌ یا دووه‌\nکێرم نەخۆشە، حاڵی پەرێشانە، کەوتووە\n\nجارێ بپرسە موخلیسەکەت چۆنە، چۆن نییە؟ \nمەحسووبە کۆنەکەت، عەجەبا ماوە، مردووە؟ \n\nکوشتەی فیراقی تۆیە، عیلاجی ئەگەر نەکەی\nئۆباڵی بەو ملەت کە دەڵێی نێرکەکاردووە\n\nعەمدەن ئەڵێم نەخۆشە، موراعاتی تۆ دەکەم\nوەرنە دەمێکە ڕۆحی بە جەننەت سپاردووە\n\nگەر من درۆ ئەکەم، ئەوە دایکت بپرسە لێی\nیایە بە دەستی خۆی کفن و دفنی کردووە\n\nشانە و خەنە و حەمامی حەرام کردووە لە خۆی\nپاش ڕەحمەتی، حەرامە لە من، سوێندی خواردووە\n\nئێستەش کراسی چڵکنە، ناولنگی کوڵکنە\nوەک دێوەڵووکە تووکی بەری بستێ ھاتووە\n\nیایە ئەگەر سەگرمە بە ژێر کوڕکەیا بچێ\nھەروا دەزانێ لاقەمەلێکی پیاچووە\n\nیایە کە مەعبەری دوبری و دیهلیزی کوزی\nیاتاغی ئەشقیایە، گوزەرگاھی ئۆردووە\n\nشێعرێ کە تۆ بە چاکی دەزانی شیاکەیە\nنەزمێ کە تۆ بەیانی دەفەرمووی گەن و گوووە\n\nھەروەک تسێ کە جەوھەری خۆی دەربخا بە با\nنامووسی خۆت بە شێعری سەفیهانە بردووە\n\nبەم شێعرە بێفەڕانە نابییە شێخ ڕەزا\nزەحمەت مەکێشە ئائینە کاریی ئەرەستووە"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "شوکری وه‌ڵامی شێخ ڕەزا ده‌داته‌وه‌ (٢)", "poem_description": "نووسین: کەماڵ ڕەحمانی <br>دیوانی شێخ ڕه‌زای تاڵه‌بانی، ساغ‌کردنه‌وه‌ و شه‌رحی: شکور مسته‌فا، چاپی یه‌که‌م، هه‌ولێر ٢٠٠ ز، لاپه‌ڕه‌ ٧٥و٧٦.", "poem_text": "شێخ ڕەزا عەرزت ئه‌گێم، خۆت بۆچی ئەحمەق کردووە\nقەوچە وەک ماکەر ئەکەیت و گوێت وه‌ها لەق کردووە\nحیزە ئێشی مێخی سابیق چاوتی زەق کردووە\nقەحبە «گوڵچین» تۆی که‌وا گەووادی موتڵەق کردووە\nمن بە مەترەق بارەھا کوزیم شەق و پەق کردووە\nتۆم نەوەک ئه‌مجاره‌ ھەتک و پەتک و نەستەق کردووە\nباوکی مەعلوومت نییە، لەعنەت لە زاتت ھەی تەرەس\nگوو بە گوێی دایکت، چووزانم دایەبەر کێ پێش و پەس\n\nگوو مەخۆ یا شێخ ئیتر با شۆڕشێ بەرپا نەکەم\nخۆت و کەرکووکت بەجارێ سەربەسەر ئیفنا نەکەم\nبا لە ناولنگی ژنت پێچاڵی سەد جۆڵا نەکەم\nبا کوزی وەک قەلعەیی خەیبەر بە مەترەق وا نەکەم\n«مەستی» فیعلەن، داکی گای ئەم سڕڕ‌ە‌ با ئیفشا نەکەم\nبۆچ ئه‌که‌ی ھەجووم، به‌ڵێ تۆ شێخی، ھەجووت با نەکەم\nباوکی مەعلوومت نییە، لەعنەت لە زاتت ھەی تەرەس\nگوو بە گوێی دایکت، چووزانم دایەبەر کێ پێش و پەس\n\n\n\nشێخ ڕە‌زا هه‌جوی شوکری ده‌کات\n\nپوورە شوکری بەسیە با نەتگێم و سمتت لەق نەکەم\nدایکە کێرخۆرت هەواڵەی سووری سەرئەبڵەق نەکەم\n\nنییەتم بوو دەفعەیێ خۆمت پیاده‌م باز وتم\nنەقسە بۆ ئەمسالی من با گوێ لە ھەر ئەحمەق نەکەم\n\nمن کە شاھبازی شکارئەندازی شاھیم پێ دەڵێن\nحەیفە با ئاھەنگی جەنگی سەرگەڕ و لەقڵەق نەکەم\n\nتۆ بە جارێ وەک ژنی فاحیشه‌ پێت لێ ھەڵبڕی\nنەء، وتم خەیری نییە، چاوێکی گەر لێ زەق نەکەم\n\nحیزە سا خۆت بگرە، تا بۆت بێمە مەیدانی مەساف\nشەرته‌ ھیچت پێ نەڵێم تا بن گونت نەستەق نەکەم\n\nکۆنەحیزی شاری بەغدا لێم حەرام بێ شاعیری\nگەر کوزی خوشکت وەکوو ئەیوانی کیسرا شەق نەکەم\n\nھەروەکو «مەستی»م بە فەردێ گا، خوا ڕۆحم به‌رێ\nمولحیدی کافرمەزەب گەر تۆش بە ئەو مولحەق نەکەم\n\nمن دەزانم کێ لە خشتەی بردوویی ئەمما چ سوود\nسەییدە سەیید قسەی سووکی دەبێ دەرحەق نەکەم\n\nپێی بڵێ با مونتەبیهـ بێ، تۆش گەن و گووم بەس بخۆ\nبا سلێمانی بە جارێ کافری موتڵەق نەکەم\n\nعەھدە کردوومە لە خزمەت شێخ ڕەزادا ورچەکوێر\nنەیخەمە ناو لنگی دایکت، تا لە تۆی ئێرەق نەکەم"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "شوکری وه‌ڵامی شێخ ڕە‌زا ده‌داته‌وه‌ (٣)", "poem_description": "نووسین: کەماڵ ڕەحمانی", "poem_text": "لۆتیی و ڕەققاس من نیم، نێرەگای پیرەبنە\nئەی لە «گوڵچین»ی ژنت بەم، «ئوندەر دیدن بنە» [١] \n\nبۆچی نازانی لە کوێیە لۆتیاتی قۆرییە\nھەموویان شێخ‌ژن دەگێن، شێخ‌ژن دەڵێ: تینم نەنه‌\n\n\n١. له‌وێ پێم وترا\n\n\n\nشێخ ڕەزا ھەجوی شوکری ده‌کات\n\nعالەم و دنیا ئەزانێ شوکرییه‌ کوێر خەرجی منە\nشۆخ و شەنگە، ھەروەکوو ڕەققاس ئەڵێی موتڵەق ژنە\n\nدایکی حیزی خەڵکی بەغدا و باوکی گەووادی سنە\nوەک بەدیعەی بنتی بەکراوای بێچواو بێ بنە"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "شوکری وه‌ڵامی شێخ ڕە‌زا ده‌داته‌وه‌ (٤)", "poem_description": "نووسین: کەماڵ ڕەحمانی <br>دیوانی شێخ ڕه‌زای تاڵه‌بانی، ساغ‌کردنه‌وه‌ و شه‌رحی: شکور مسته‌فا، چاپی یه‌که‌م، هه‌ولێر ٢٠٠ ز، لاپه‌ڕه‌ ١١٤.", "poem_text": "من بۆ كه‌ركووک هاتووم، ده‌عوام هه‌يه‌، ده‌عوا ئه‌كه‌م\nكێری چل تابووری كوردان بای ئه‌ده‌م، تێی ڕا ئه‌كه‌م\n\nكورد و عاره‌ب، داوده‌ فه‌حلن له‌ بۆ لێدان هه‌موو\nفاڵی شێخ‌ژن گه‌رمه‌، فاڵی عاله‌می پێ چا ئه‌كه‌م\n\nمه‌قسه‌دی چا كردنی بوو، ئيسمی ياشێخ جێی هه‌يه‌\nحاكمی دوو سێ وجووهم، حوكمی لێ ئيجرا ئه‌كه‌م\n\nوه‌ی بكه‌م كه‌ركووک به‌ جارێ ئافه‌رينتان پێ بكه‌م\nبۆچی وا عاجز نه‌بێ، وا چابوكی ڕيسوا ئه‌كه‌م\n\nگاسنی هه‌جووم له‌ وه‌ردی شێخ ڕە‌زا مه‌عته‌ل بووه‌\nنايبڕێ شوكری به‌ بيللا گاسنی پۆڵا ئه‌كه‌م\n\n\n\nشێخ ڕەزا ھەجوی شوکری ده‌کات\n\nحیزێک که‌ ئه‌گه‌ر قسه‌ ببه‌ستێ به‌ ڕه‌زاوه‌\nبێ‌شک به‌ حه‌ڵاڵی له‌ کوزی دایکی نه‌زاوه‌\n\nبێ حیکمه‌ت و بێ قیمه‌ت و بێ جێ نییه‌ شیعری\nعومری له‌ هه‌وه‌ڵ تا ئاخری تێدا ڕزاوه‌\n\nشوکری گه‌ن و گۆخۆری سوله‌یمانییه‌ ئه‌م وت\nهه‌ر چه‌نده‌ که‌ ئه‌م دی وه‌کوو لۆتی ده‌گه‌ڕاوه‌"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "شوکری وه‌ڵامی شێخ ڕە‌زا ده‌داته‌وه (٥)‌", "poem_description": "نووسین: کەماڵ ڕەحمانی", "poem_text": "شاهم شێعری خۆت وه‌رگره‌، كه‌م ده‌ماغ و سه‌رسه‌ری\nئه‌گه‌ر من زۆڵی سنه‌م، تۆ پووشت و گه‌وواد و كه‌ری\n\n\nشێخ ڕەزا ھەجوی شوکری ده‌کات\n\nتۆيچ لێمان بووگی به‌ شاعير ئه‌ی حه‌رامزاده‌ی سنه‌\nبۆچه‌ شانێ ناخه‌فێنی، مه‌سره‌فی چه‌س ئه‌و تنه‌\n\nعيززه‌ت ئاهه‌نگی له‌كوێ بوو ئه‌ی كوڕی وه‌ستاشه‌فێ\nوردەئاهه‌نگێ كه‌ فه‌رمووت ها وه‌لای وه‌ستاژنه‌"}, {"poet": "شوکری مه‌حموود ئه‌حمه‌د", "poet_description": "['ناو : شوکری مه\\u200cحموود ئه\\u200cحمه\\u200cد', 'ناسناوی ئەدەبی : هەممی', 'ناسراو بە : شوکری فەزڵی', 'له\\u200cدایکبوون : ٢٥٨١-٢٥٨٢ی کوردی، به\\u200cغدا', 'کۆچی دوایی : ٢٦٢٥-٢٦٢٦ی کوردی، به\\u200cغدا']", "book": "دیوانی شوکری فەزڵی", "poem_title": "شوکری وەڵامی شێخ ڕەزا دەداتەوە (٦)", "poem_description": "نووسین: کەماڵ ڕەحمانی <br>دیوانی شێخ ڕه‌زای تاڵه‌بانی، ساغ‌کردنه‌وه‌ و شه‌رحی: شکور مسته‌فا، چاپی یه‌که‌م، هه‌ولێر ٢٠٠ ز، لاپه‌ڕه‌ ١٩٠.", "poem_text": "شێخ ڕەزا وا دیارە ئەمڕۆ مەیلی گاندانت ھەیە\nحازرم، تۆش ڕێ و شوێنی خاسسی میوانت ھەیە\n\nشیعرەکەت مەزموونی عیجزی تیایە دیارە چاوەکەم\nشەرتە نەیھێڵم ھەچی خارشتی ناو ڕانت ھەیە\n\n\nشێخ ڕەزا هەجوی شوکری و جەمیل سدقی زەهاوی دەکات\n\nژن یەکێ بوو من ھەر ئەمگوت ئاخ لە دەس ئەم جادووە\nبۆچ قوڕی عالەم بە سەر خۆم دا نەکەم ئەمجا دووە"}]